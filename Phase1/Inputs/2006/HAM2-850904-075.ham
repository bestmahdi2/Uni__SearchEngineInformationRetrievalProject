نگاه
راهكار خروج از بحران فيفاعلي شاكري
دود كشمكش هاي چندين ماهه مسئولان ورزش و رئيس سابق فدراسيون فوتبال، با تعليق فعاليت بين المللي از سوي فيفا به چشم ورزش ايران رفت. مطمئناً از لحظه اعلام اين محروميت دو طرف ماجرا هر كدام سعي در مقصر جلوه دادن همديگر خواهند داشت و اين كه پاي خود و اطرافيانشان را از اين ماجرا بيرون كشيده و به مردم بگويند كه در اين قضايا بي گناهند!
اكنون جاي اين حرف ها نيست، دعواها را بگذاريد براي بعد. هرچه سريع تر آستين همت را بالا بزنيد و به دنبال راهكار خروج از اين بحران خودساخته باشيم تا در وهله نخست زحمات چند ساله تيم فوتبال اميد ايران به هدر نرود.ايران نخستين كشوري نيست كه از سوي فيفا محروم شده است و قبل از ما كشورهاي بنگلادش(3 ماه)، جمهوري آذربايجان(20 روز)، لبنان(2 ماه)، يونان(يك هفته)وضعيت فوتبال شان به تعليق درآمد كه با تغيير اساسنامه خود اين كشورها از محروميت نجات يافتند. ما نيز مي توانيم همانند بسياري از اين كشورها خيلي زودتر از آنچه كه تصور مي رود در سايه همدلي و وحدت مهر محروميت بين المللي را از پيشاني فوتبالمان پاك كنيم به شرطي كه بدانيم فعلا فرصت پيداكردن راهكاراست نه جاي تسويه حساب!