فعاليت شبانه روزي كتابخانه هاي سازمان فرهنگي هنري در ايام كنكور
گروه شهري- با شبانه روزي شدن كتابخانه هاي سازمان فرهنگي هنري شهرداري تهران، كنكوري ها مي توانند در آرامش مطالعه كنند.
به گزارش روابط عمومي شهرداري تهران، مدير امور كتابخانه هاي سازمان فرهنگي هنري شهرداري تهران- با اعلام اين خبر گفت: در طرح نهضت مطالعه جوانان شهر تهران، 12 كتابخانه اين سازمان تا فرارسيدن زمان كنكور، شبانه روزي خواهند بود و ساعت كار ساير كتابخانه ها نيز افزايش مي يابد.
نيلچي با اشاره به دستور شهردار تهران مبني بر مساعد كردن شرايط مطالعه براي جوانان شركت كننده در كنكور عنوان كرد: بر مبناي اين دستور همه كتابخانه ها ملزم شدند ساعت كار، نيروي انساني و صندلي  و فضاي مطالعه در كتابخانه را افزايش دهند تا شرايط مطالعه در ايام باقي مانده به كنكور براي شركت كنندگان آماده شود.