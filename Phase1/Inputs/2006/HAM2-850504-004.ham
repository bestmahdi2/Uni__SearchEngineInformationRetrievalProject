جايزه ميرميران به نفرات اول كنكور مي رسد
ايسنا: نخستين جايزه معماري ميرميران، به نفرات نخست آزمون سراسري معماري ايران دانشگاه ها، اعطا مي شود و با اعلام نتايج آزمون كنكور  سراسري دانشگاه ها، برگزيدگان دور نخست جايزه  يادشده معرفي خواهند شد.
كميته  انتخاب جايزه، تاكنون براي اختصاص جايزه يادشده به برگزيده دانشگاه دولتي يا آزاد اسلامي، تصميمي اتخاذ نكرده است.
اين جايزه در دور نخست تنها به برگزيدگان رتبه نخست رشته  معماري كنكور دانشگاه هاي كشور تعلق مي گيرد و به گفته  سيدعليرضا قهاري - عضو كميته  انتخاب جايزه - قرار است از دوره آينده، پايان نامه هاي برتر كارشناسي، كارشناسي ارشد و دكترا كه از دانشگاه هاي داخل و خارج از كشور در رشته هاي معماري و شهرسازي فارغ التحصيل مي شوند، براي اعطاي جايزه ارزشيابي شوند. جوايز برگزيدگان نيز هم زمان با روز معمار، سوم ارديبهشت ماه سال 86، اهدا مي شود؛ اما قرار است لوح تقدير برگزيدگان پس از روشن شدن اسامي به آنها داده شود.
سيدهادي ميرميران دقايقي پس از ظهر روز 30 فروردين ماه در پي عمل جراحي از ناحيه  ستون فقرات، در آلمان درگذشت و در بهشت زهرا(س)به خاك سپرده شد.