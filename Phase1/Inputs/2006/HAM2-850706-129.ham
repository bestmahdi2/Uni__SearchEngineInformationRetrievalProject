اشغال پياده رو، خلاف تاريخي
انباشتن و اشغال پياده رو از كالاها و اشياي گوناگون يا به عبارتي ايجاد سدمعبر، يكي از عادت هاي ناپسند در حوزه كسب و پيشه در مملكت ماست كه عليرغم تشكيل دايره اي به همين نام در شهرداري ها و برخورد ماموران با عاملان سدمعبر مي شود، هنوز اين مشكل ديرين حل نشده است و همچنان شاهديم كه در مقابل بعضي از فروشگاه ها، نمايشگاه هاي اتومبيل و... پياده رو و فضايي كه براي آمد و شد عابران پياده در نظر گرفته شده، به نوعي تحت تصرف درآمده و اين حق از شهروندان سلب گرديده است.
براي حل اين مشكل ريشه دار كه شايد پيشينه اي به اندازه تاريخ شهر تهران داشته باشد، در وهله اول بايد كار فرهنگي شود، به اين ترتيب كه ايجاد سدمعبر، كاري مذموم و خلاف مقررات شمرده شود و پيام هاي مربوط به اين بخش در قالب كارتون، فيلم هاي كوتاه و همچنين پيام ها و هشدارها، در رسانه هاي جمعي پخش گردد.شهرداري ها، بخصوص شهرداري تهران مي تواند در مرحله اول از طريق ارسال هشدارهاي مكتوب، صاحبان مغازه ها و نمايشگاه ها را از مقررات شهري و ضرورت محترم شمردن آنها، آگاه كند و به كساني كه به هر علت اين مقررات را ناديده گرفته اند، هشدار بدهد كه در آينده، ممكن است با برخورد قانوني شهرداري مواجه شوند. در صورتي كه، هشدارها و رهنمودهاي فرهنگي موثر واقع نشد، شهرداري مي تواند طبق مقررات با متخلفان برخورد كند و حتي در صورت لزوم، موجبات تعطيلي واحد صنفي متخلف را فراهم نمايد. اگر با اين قبيل اقدامات، صاحبان فروشگاه ها و نمايشگاه ها، در شهرها مجاب شوند كه به مقررات شهري احترام بگذارند، در غير اين صورت ناچار از پرداخت جريمه خواهند بود، شهرداري ها به توفيق بزرگي دست خواهند يافت.
كاوس پوريايي