موسيقي
خانه هنرمندان ميزبان موسيقي آذري
گروه ادب و هنر: زندگي عاشيق«رسول قرباني» در نشست نقد و نمايش صد فيلم مستند از موسيقيدانان نواحي ايران، يكشنبه هفتم خردادماه در خانه هنرمندان ايران به نمايش درمي آيد.
در اين جلسه كه درباره مكاتب مختلف موسيقي عاشيقي و به خصوص درباره مكتب تبريز و تكنيك و مهارت عاشيق رسول قرباني است، عاشيق عمران حيدري سخنراني خواهد كرد.
در اين جلسه كه به همت باشگاه تازه تأسيس شده« دوستداران موسيقي مقامي ايران» برگزار مي شود، محمدرضا اصلاني(مستندساز)و حميدرضا اردلان كارگردان حضور خواهند داشت.
يازده فيلم از بين اين صد فيلم مستند كه از دي ماه سال گذشته هر هفته به نمايش درآمده است در سينما تك نيز به روي پرده خواهد رفت.
پروين بهمن(خواننده ايل قشقايي)، براگجر طهماسبيان(هوره خوان لك)،  شوق علي رئيسي(منقبت خوان مداح)، بخشي قربان محمدروان(خواننده و نوازنده تركمن)، يحيي باغچقي(ني نواز)و  حميد آسيابان مظلوم(قاوال نواز تبريز)اسامي برخي فيلم هايي است كه از مرداد ماه در سينما تك به نمايش درخواهند آمد.