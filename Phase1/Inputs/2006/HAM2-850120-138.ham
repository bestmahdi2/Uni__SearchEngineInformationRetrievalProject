مطالعه احداث 22 سد بزرگ و كوچك در استان خوزستان
اهواز - خبرنگار همشهري: مطالعه به  منظور احداث 22 سد تازه در استان خوزستان آغاز شده است.
مديرعامل آب و برق خوزستان با بيان اين مطلب گفت: از اين تعداد، سدهاي خيرآباد در بهبهان و بالارود در دزفول امسال اجرايي و مصوب شده و كارهاي اجرايي چهار سد در نيمه دوم سال آينده آغاز خواهد شد.
جعفري حجازي با اشاره به اين كه از اين چهار سد، دو سد در شمال شهرستان دزفول، يك سد در شهرستان لالي و يك سد در منطقه صيدون در شهرستان باغملك احداث مي شود، افزود: هدف از احداث اين سازه ها تأمين آب شرب و كشاورزي و ايجاد نيروگاه هاي برق آبي است.