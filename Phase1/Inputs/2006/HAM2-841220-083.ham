پرفروش ترين فيلم تركيه
گروه ادب و هنر: فيلم ضد جنگ تركي، لقب پرفروش ترين فيلم اين كشور را گرفت.
درام اجتماعي «دره گرگ ها: عراق» كه حدود 45 روز قبل در اين كشور آسيايي روي پرده سينماها رفت، توانست 4 ميليون و13 هزار تماشاچي را به داخل سالن سينماها بكشاند.
ركورددار قبلي يك كمدي فضايي تركي بود كه سال 2004 به نمايش عمومي درآمد و حدود 4 ميليون بيننده را مجذوب خودكرد. قصه فيلم «دره گرگ ها: عراق» برگرفته از يك ماجراي واقعي است كه سال 2003 رخ داد. آن زمان نيروهاي آمريكايي نيروي ويژه تركيه را دستگير و مورد آزار قرار دادند. اين اتفاق كه در جنوب عراق رخ داد، باعث سر و صداي زيادي در تركيه شد و به قول رسانه ها غرور ملي ترك ها را جريحه دار كرد. در فيلم، اين ماجرا به شكلي سينمايي به نمايش درآمده است.
منتقدان سينماي تركيه چنين اظهارنظر كرده اند كه نمايش عمومي اين فيلم مي تواند به روابط دو جانبه تركيه و آمريكا لطمه بزند. فيلم كه نمايش موفقي در سطح بين المللي داشته در كشورهاي مختلف با واكنش هاي متفاوتي روبه رو شده است. تحليلگران سينمايي به طعنه مي گويند جنگ عراق براي تركيه اين حسن را داشت كه سينماي در حال ركود كشور را به فعاليت واداشت و باعث موفقيت مالي آن شد!