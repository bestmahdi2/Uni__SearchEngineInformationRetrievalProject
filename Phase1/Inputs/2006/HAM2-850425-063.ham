تردد خودروها در تونل آغاز شد
گزارش همشهري از گشايش تونل رسالت
گروه شهري - تونل رسالت عصر ديروز با برگزاري مراسمي با حضور رئيس جمهوري، شماري از اعضاي هيأت دولت و نمايندگان مجلس، اعضاي شوراي شهر و شهردار تهران رسماً به بهره برداري رسيد.
به گزارش خبرنگار ما، در اين مراسم كه همزمان با ميلاد حضرت فاطمه زهرا(س)برگزار شد، رئيس جمهور با ايراد سخناني، از تمامي دست اندركاران اين پروژه تقدير كرد.
همچنين شهردار تهران نيز ابراز اميدواري كرد،تجربه حاصل از ايجاد تونل رسالت در ديگر پروژه هاي مشابه عمران شهري به كار گرفته شود.
براساس اين گزارش، از ساعت 24 ديشب تردد عمومي خودروها در تونل رسالت آغاز شد. هم اكنون تمامي ورودي هاي منتهي به هر دو دهانه اين تونل در خيابان هاي آفريقا و كردستان به روي خودروها باز است.