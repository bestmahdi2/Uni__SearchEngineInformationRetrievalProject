پرسپوليس آري هان را اخراج كرد
گروه ورزشي:باشگاه پرسپوليس با آري هان و مربيان هلندي اين تيم قطع همكاري كرد.
سخنگوي اين باشگاه اعلام كرد: «آري هان»، سرمربي هلندي تيم پرسپوليس ديگر هدايت اين تيم را بر عهده نخواهد داشت و حميد استيلي به طور موقت تمرينات اين تيم را تا معرفي سرمربي جديد زير نظر خواهد گرفت.
اين تصميم پس از نشست پنج شنبه محمد حسن انصاري فرد، مديرعامل باشگاه پرسپوليس با آري هان گرفته شد.
ظاهرا مسئولان پرسپوليس از حضورنداشتن آري هان بر سر تمرين اين تيم ناراضي بوده اند. از زمان سپردن هدايت پرسپوليس به آري هان، تاكنون اين مربي نظارت مناسبي بر تيم نداشته است و در طي مدت شش ماه چندين بار به عناوين گوناگون به مرخصي رفته است.
سرمربي جديد تيم پيروزي به زودي معرفي خواهد شد.
تمرينات عصر پنج شنبه هفته گذشته نيز بدون حضور مربيان هلندي و زير نظر حميد استيلي انجام شد.