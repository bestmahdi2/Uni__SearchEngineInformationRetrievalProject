تشكيل معاونت آموزش پزشكي و تخصصي در دانشگاه علوم پزشكي تهران
گروه علمي فرهنگي: معاونت آموزش پزشكي و تخصصي با هدف ساماندهي رشته هاي تخصصي و فوق تخصصي و استقرار استانداردهاي تدوين شده در دانشكده پزشكي دانشگاه علوم پزشكي تهران تشكيل شد.
دكتر عليرضا استقامتي، معاون آموزش پزشكي و تخصصي دانشكده پزشكي دانشگاه علوم پزشكي با اعلام اين خبر، گفت: اين معاونت به بحث آموزش تخصصي و فوق تخصصي دانشكده مي پردازد و اجرايي كردن استانداردهاي تصويب شده برخي از رشته هاي تخصصي آموزش پزشكي از مهمترين اهداف تشكيل اين معاونت است.
وي افزود: ساماندهي امور مربوط به گروه هاي تخصصي و فوق تخصصي از ديگر وظايف اين معاونت است.