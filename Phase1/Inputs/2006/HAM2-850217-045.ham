سرعت غيرمجاز اولين عامل تصادفات جاده اي
ايسنا: معاون عمليات ترافيكي پليس راه نيروي انتظامي گفت: 71 تن در 59 فقره تصادف طي هفته گذشته در جاده هاي كشور كشته شده اند.
سرهنگ هادي هاشمي گفت: بيشترين عامل تصادفات طي هفته گذشته با 2/52 درصد به سواري و وانت بارها و كمترين با 5/4 درصد به وسايط نقليه مسافربري تعلق داشته است.وي افزود: نظارت پليس راه پاسگاهها بر كارت خواب رانندگان و بدين ترتيب ملزم شدن رانندگان به رعايت قوانين منجر به كاهش چشمگير تعداد تصادفات جرحي شده و از سويي ديگر برخورد قانوني با مراكز خدمات مسافربري متخلف نيز از اركان تأثيرگذار بر كاهش تصادفات وسايط حمل و نقل عمومي بوده است.
به گفته معاون عمليات ترافيكي پليس راه تخطي از سرعت مطمئنه همچنان بيشترين عامل وقوع سوانح رانندگي است؛ به طوري كه بيش از 5/26 درصد تصادفات، فقط به دليل سبقت غير مجاز رانندگان متخلف رخ داده است. سرهنگ هاشمي اضافه كرد: اين در حاليست كه انحراف به چپ نيز با 5/20 درصد، عدم رعايت حق تقدم عبور با 5/17 درصد از ديگر عوامل اصلي شكل گيري سوانح رانندگي در شبكه جاده اي بوده است.