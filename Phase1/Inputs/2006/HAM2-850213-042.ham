مجوز افزايش سرمايه سه شركت صادر شد
گروه بورس: دبيركل بورس تهران، با درخواست افزايش سرمايه سه شركت موافقت كرد.
به گزارش «همشهري» براين اساس مجوز افزايش سرمايه سه شركت سيمان شمال، سيمان هگمتان و زامياد صادر شد.موضوع افزايش سرمايه سيمان شمال و سيمان هگمتان، طرح ايجاد واحد 3 هزار و 400 تني است. با موافقت دبيركل سرمايه اين دو شركت كه در حال حاضر به ترتيب92 ميليارد ريال و 222 ميليارد ريال 100 درصد افزايش مي يابد.
بنابراين گزارش مبلغ افزايش سرمايه سيمان شمال از محل آورده نقدي سهامداران و سيمان هگمتان از محل آورده نقدي و مطالبات حال شده سهامداران تأمين خواهد شد.
همچنين سرمايه زامياد از 300 ميليارد ريال به 600 ميليارد ريال از محل آورده نقدي و مطالبات حال شده سهامداران افزايش مي يابد. دليل افزايش سرمايه اين شركت طرح راه اندازي خط توليد اعلام شده است.