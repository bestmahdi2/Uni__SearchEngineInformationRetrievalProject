نگراني از گسترش نوع كشنده آنفلوآنزاي پرندگان
گروه اجتماعي: گسترش نوع كشنده ويروس آنفلوآنزاي پرندگان موسوم به اچ 5 ان 1 در سراسر جهان ادامه دارد.
به گزارش سايت فارسي بي.بي.سي مقامات فرانسوي گفتند آزمايشهايي كه روي جسد يك اردك انجام شده نشان مي دهد كه اين پرنده بر اثر ابتلا به اين بيماري مرده است.
نوع كشنده ويروس آنفلوآنزاي پرندگان در ميان اجساد حدود پنجاه هزار مرغداري هندي و بيش از يكصد قوي مرده در تالابي در شمال ايران، مشاهده و تأييد شده است.
نوع اچ 5 ان 1 ويروس آنفلوآنزاي پرندگان از هنگامي كه در اوايل 2003 بروز يافت تاكنون جان دست كم 90 نفر را گرفته است.
اين ويروس مي تواند به انسانهايي كه با پرندگان آلوده در تماس هستند، منتقل شود اما هنوز ثابت نشده است كه مي تواند از انسان بيمار به انساني ديگر سرايت كند.
دانشمندان هشدار داده اند كه اگر اين ويروس تغيير شكل پيدا كند و به شكل جهش يافته درآيد، مي تواند اپيدمي گسترده و خطرناكي را پديد آورد كه قادر خواهد بود جان ميليونها انسان را بگيرد.
تعطيلي 176 واحد فروش مرغ زنده در كرمانشاه
مديركل  دامپزشكي  كرمانشاه  گفت : براي  جلوگيري  از شيوع  احتمالي  بيماري آنفلوآنزاي  پرندگان در منطقه ، 176 واحد زنده  فروشي  مرغ  در هفته  جاري  دركرمانشاه  تعطيل  شد.
دكترولي الله  واعظي  ديروز در گفت  و گو با ايرنا افزود:تماس  با مرغ  زنده  مهمترين  راه  انتقال  بيماري  آنفلوآنزاي  پرندگان است  و به همين  دليل  همه  واحدهاي  فروش  مرغ  زنده  در سطح  شهر كرمانشاه  پلمپ  شد.
وي  گفت : فروشندگان  مرغ  زنده  براي  ادامه  فعاليت  بايد پروانه  بهداشتي تبديل  به  فروشگاه  مرغ  بهداشتي  بسته بندي  شده  را دريافت  كنند.
وي  افزود: كليه  واحدهاي  پلمپ  شده  تا اطلاع  ثانوي  تعطيل  است  در غير اين صورت  با آنان  براساس  موازين  بهداشتي  برخورد خواهد شد.
واعظي  گفت : بيش  از 600 واحد مرغداري  صنعتي  داراي  كد يا پروانه  بهداشتي در استان  وجود دارد كه  آموزشهاي  لازم  در زمينه  پيشگيري  از شيوع  احتمالي بيماري  به  آنان  داده  شده است .
كنترل 1800 مرغداري صنعتي
در خراسان رضوي
مديركل  دامپزشكي  خراسان  رضوي هم  گفت : مبارزه  با بيماري  آنفلوآنزاي  حادپرندگان  در سطح  بالغ  بر 1800 واحد مرغداري  صنعتي ، بومي و روستايي  استان  در حال  انجام  است .
دكتر سيدمحسن  دستور ديروز در نشست  اضطراري  رؤساي  شبكه هاي  دامپزشكي استان  افزود: هم اكنون  بيش  از 23 ميليون  قطعه  مرغ  در واحدهاي  مرغداري صنعتي  استان  وجود دارد.
وي  بيان  كرد: 25 اكيپ ، اقدامات  قرنطينه اي  بهداشتي  و نيز مراقبت  فعال  رابه  طور جدي  در سطح  استان  انجام  مي دهند.
وي  افزود: در اين  رابطه  بالغ  بر 10 هزار نمونه  خون  و بافت  از واحدهاي پرورش  طيور و پرندگان  بومي و وحشي  گرفته  شده  است .
وي  در ادامه  افزود: با وجود انجام  بيش  از 19 هزار آزمايش  بر روي  اين نمونه ها تا كنون  هيچ  موردي  از آنفلوآنزاي  فوق  حاد پرندگان  در استان  مشاهده  نشده  است .
از سوي ديگر اداره كل  دامپزشكي  مازندران  با انتشار اطلاعيه اي  در ارتباط با آنفلوآنزاي فوق  حاد پرندگان  اعلام  كرد: مصرف  گوشت  مرغ ، تخم مرغ  و فرآورده هاي  طيور كه به  طور معمول  تحت  نظر اين  اداره  كل  عرضه  مي شود، بلامانع  است .
بر اساس  اين  اطلاعيه  كه  ديروز منتشر شد، شيوع  بيماري  آنفلوآنزاي  پرندگان  صرفاً در تعدادي  از قوهاي  مهاجر كه  در ابتداي  بهمن  ماه  جاري  به  تالاب  انزلي  مهاجرت  كرده اند، مشاهده  شده است .
دراين  اطلاعيه  تصريح  شده  است : بيماري  آنفلوآنزاي  پرندگان در ساير پرندگان مهاجر و نيز مرغان  بومي و صنعتي  درهيچ  يك  ازنقاط كشور و نيز استان  گيلان ديده  نشده است .
دربخش  ديگر اين  اطلاعيه  نوشته  شده است : باعنايت  به  اقدامات  پيشگيرانه ، به موقع  و مؤثر سازمان  دامپزشكي  درسراسركشور از جمله  تالاب  انزلي  و استانهاي همجوار با كشورهاي  تركيه  و عراق  كه  مطابق  دستورالعمل  مراجع  بهداشتي  بين المللي  است ، تأكيد مي شود كه  مصرف  گوشت ، مرغ  و تخم مرغ  و سايرفرآورده هاي طيور كه  به  طور معمول  تحت  نظر اين  سازمان  عرضه  مي شود، بلامانع  است .
اداره  كل  دامپزشكي  مازندران  افزوده  است : برخي  محدوديتها قبلي  اعمال  شده از سوي  سازمان  در استانهاي  مرزي  شامل  آذربايجان  غربي ، كردستان ، كرمانشاه ، ايلام  و خوزستان  نيزرفع  شده  و توليدكنندگان  مي توانند مطابق  ضوابط بهداشتي نسبت  به  پرورش  طيور اقدام  كنند.