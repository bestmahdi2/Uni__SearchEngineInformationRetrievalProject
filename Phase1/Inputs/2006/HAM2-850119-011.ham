دريچه
آنفلوآنزاي مرغي در اردن
بي بي سي- سويه(نوع)كشنده h5n1 ويروس آنفلوآنزاي مرغي در اجساد پرندگان مرده در يك مرغداري خصوصي در شمال اردن يافت شده است.
نتيجه آزمايشاتي كه پنج شنبه شب انجام گرفته، حاكي است پرندگان به دليل آلودگي به ويروس آنفلوآنزاي مرغي مرده اند.
به تازگي مواردي از آلودگي به ويروس آنفلوآنزاي مرغي در اسرائيل، غزه و ساحل غربي رود اردن ديده شده بود.دولت اردن در روزهاي اخير تلاش كرده مردم را نسبت به شيوع اين بيماري حساس كرده و كمك كند تا پرندگان آلوده را از بين ببرند.
سويهh5n1 ويروس آنفلوآنزاي مرغي تاكنون عامل مرگ بيش از صد نفر در گوشه و كنار جهان بوده است.اين ويروس مي تواند از لاشه پرندگان به انسان منتقل شود، اما تاكنون هيچ موردي گزارش نشده كه در آن اين ويروس از فردي به فرد ديگر منتقل شده باشد.
تازه ترين قرباني در چين
در همين حال بر اساس گزارش رسانه هاي دولتي چين، روز جمعه يك زن 29ساله، يازدهمين نفري است كه قرباني ويروس كشنده h5n1 در اين كشور شده است.به گزارش خبرگزاري شينهوا اين زن در شهر شانگهاي جان سپرده است.اين اولين مورد شناخته شده در شانگهاي است كه 160 مركز پيگيري اين بيماري در درمانگاه هاي آن فعال هستند.دفترچه هاي راهنما براي مبارزه با شيوع آنفلوآنزاي مرغي نيز به طور گسترده در ميان مردم پخش شده اند.مشخص نيست اين زن چگونه در معرض بيماري قرار گرفته است.كارشناسان نگرانند كه ويروس با جهش ژنتيكي به اين قابليت نيز دست يابد و ميليون ها نفر را در سراسر جهان بكشد.