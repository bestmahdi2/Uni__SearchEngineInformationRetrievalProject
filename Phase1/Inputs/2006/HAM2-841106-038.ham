معرفي نامزدهاي بخش مستند جشنواره
چشم واقعيت به روي سيمرغ ها باز شد
ايرنا: نامزدهاي  دريافت  جايزه  بهترين  كارگرداني  و بهترين  تحقيق  و پژوهش  بخش چشم  واقعيت  مسابقه  سينماي  مستند ايران  معرفي  شدند.
به  گزارش  روابط عمومي   جشنواره  فيلم  فجر، در بخش  بهترين  كارگرداني  طاها كريمي كارگردان  فيلم  كوهستان  سفيد، سيد حسين  صافي كارگردان  دگرديسي ، اميد بنكدار و كيوان  علي محمدي  كارگردانان  ام دي ، ام  اي ، محمود يار محمدلو كارگردان  شكسته  پيوسته  و سودابه  مجاوري كارگردان  اينانا نامزد دريافت  سيمرغ  بلورين  شدند.
بر پايه  اين  گزارش ، فيلم هاي  مستند قانا ساخته  محمدرضا عباسيان ، خاطرات  ابري  2 ساخته  وحيد چاوش ، آه اي  روزهاي  خوش  ساخته  حسن  رستگار، دگرديسي  ساخته  سيدحسين  صافي  و ام  دي  ام  اي  ساخته  كيوان  علي  محمدي  و اميد بنكدار نامزد دريافت  سيمرغ  بلورين  بهترين  تحقيق  و پژوهش  هستند.
نادر طالب  زاده ، محمدرضا اصلاني  و سيد عليرضا سجادپور كار ارزيابي فيلم هاي  مستند بخش  چشم  واقعيت  را بر عهده  داشتند.بيست  و چهارمين  جشنواره  بين المللي  فيلم  فجر كه  از 30 دي  ماه  در تهران آغاز شده  تا 10 بهمن  ماه  ادامه  دارد.
همچنين برنامه هاي  اختتاميه  بخش هاي  مسابقه  بين الملل  و سينماي  ايران  جشنواره فيلم  فجر، هشتم  بهمن  ماه  در تالار وحدت  برگزار مي شود.
آيين  اختتاميه  اين  بخش  تفكيك  شده است  و به  ترتيب  در ساعت هاي  15 و 19 در تالار وحدت  برگزار مي شود.
تقارن  برپايي  جشنواره هاي  بين المللي  تئاتر و سينما از سويي  و نبود مكان مناسب  براي  اجراي  برنامه هاي  پاياني ، زمان  مراسم  اختتاميه  جشنواره  فيلم فجر را به  جلو انداخت .
فيلم برگزيده تماشاگران
در ضمن سيمرغ بلورين بهترين فيلم از نگاه تماشاگران جشنواره روز پاياني(دهم بهمن ماه)اين رويداد در قالب مراسم اهداي جوايز سازمانها و نهادها اهدا مي شود.
راي گيري مردمي توسط جامعه اصناف سينمايي ايران(خانه سينما)تا نهم بهمن ماه ادامه دارد.