در دومين روز جشنواره فيلم كوتاه
مروري بر آثار مدرسه  ملي فيلم لودز لهستان
ايسنا: در دومين روز از برنامه هاي نمايش فيلم جشنواره فيلم كوتاه تهران كه امروز در سينماهاي فلسطين و قيام برگزار مي شود، مرور بر فيلم هاي مدرسه ملي فيلم و تلويزيون و تئاتر لودز لهستان و موسسه آندره وايدا از جمله برنامه هايي ويژه روز دوم است.
نمايش فيلمهاي اين برنامه از ساعت  17 تا  30‎/18 در سينما فلسطين برپا مي شود. تعدادي از فيلم هاي كوتاهي كه در دومين روز جشنواره فيلم كوتاه تهران در بخش هاي نگاه ملي(سينما قيام)، مسابقه بين الملل، مسابقه آسيا پاسفيك، مسابقه جوان، چشم انداز سرزمين زيباي ما و پيامبر اعظم(ص)به روي پرده مي روند، پيش تر در فستيوالهاي بين المللي حضور داشته اند. از جمله اين آثار مي توان به پويانمايي صفر درجه(اميد خوش نظر)، مستند زندگي(محمد فلاورجاني)، مستند قانا(محمدرضا عباس پور)، پيرمرد و خط(پناه برخدا رضايي)، چيزي شبيه چشمهايم( هوشنگ ميرزايي)، مالا(كورش فرزانگان)، و محدوده دايره(شهرام مكري)اشاره كرد.