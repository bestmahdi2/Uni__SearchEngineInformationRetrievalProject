كوتاه از هفت هنر
*طلوع محرم: فرهنگسراي دانشجو با همكاري و مشاركت مركز 11 كانون پرورش فكري كودكان و نوجوانان اقدام به برگزاري ويژه برنامه اي با عنوان فجر از نگاه محرم كرده است.نمايش فيلم، اجراي تئاتر، سرود، قصه گويي و... از برنامه هاي در نظر گرفته شده براي اين مراسم است.اين برنامه روز پنجم بهمن از ساعت 10 تا 12 با حضور خانواده شهداي منطقه، شهروندان منطقه و مسئولين و مديران در سالن آمفي تئاتر فرهنگسراي دانشجو برگزار مي گردد.
علاقمندان مي توانند براي استفاده از اين برنامه به نشاني خيابان سيدجمال الدين اسدآبادي، خيابان،21 پارك شفق، فرهنگسراي دانشجو مراجعه كنند.
*بهترين آثار: عليرضا خمسه، حميد دهقانپور و دكتر حسين اعرابي، فيلم هاي بيست و چهارمين جشنواره بين المللي فيلم فجر را براي انتخاب بهترين آثار با موضوع پيشگيري از اعتياد داوري مي كنند.
دفتر آموزش و فرهنگ پيشگيري از آسيب هاي اجتماعي اين وزارتخانه، به سه اثر برتر جشنواره فيلم فجر كه با مضمون پيشگيري از اعتياد و تبعات اجتماعي اين بلاي خانمانسور ساخته شده باشند، هشت سكه بهار آزادي و لوح تقدير اهداء خواهد نمود.
*جايزه: همزمان با برپايي بيست و چهارمين دوره جشنواره فيلم فجر، فرهنگستان هنر در حوزه سينما از ميان آثار ايراني جشنواره، برگزيدگان خود را معرفي خواهد كرد. اين جوايز به شرط احراز امتيازهاي لازم در سه بخش بهترين فيلم، فيلمنامه و كارگرداني اهدا خواهد شد.
* نقد اشعار خوانده نشده شاعران جوان و گمنام، در نشست نقد شعر خاتون قلم با حضور شاعران پيشكسوت برگزار مي شود.
جلسات نقد اشعار شاعران جوان هر 15 روز يك بار برگزار مي شود كه اولين جلسه آن روز جمعه سي ام دي ماه با حضورفيروزه حافظيان، ناهيد يوسفي و فرزانه ياورزاده برگزار شد.
*زنگ سينما: همزمان با برگزاري بيست و چهارمين دوره جشنواره فيلم فجر، بخشي تحت عنوان زنگ سينما اختصاص به نمايش فيلمهاي كودك و نوجوان دارد.
در زنگ سينما كه سانسهاي صبح سينماها را شامل مي شود با هماهنگي مدارس ، كودكان و نوجوانان به تماشاي فيلمهاي مخصوص خود مي نشينند.
در اين بخش 13 فيلم ايراني و خارجي به نمايش در مي آيد و از اين ميان 3 فيلم از ايران و 10 فيلم از كشورهاي مختلف به نمايش در مي آيند.