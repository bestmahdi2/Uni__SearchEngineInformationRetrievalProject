با مردم
تلفن پيام گير: 22021091- 9 تا 11- به استثناي روزهاي تعطيل
تخلفي كه از سر گرفته شد
نصب برچسب هاي تبليغاتي روي در خانه ها و موسسات در پي اقدامات قانوني شهرداري متوقف شده بود، اما مدتي است كه اين تخلف از سر گرفته شده است كه در نهايت به زيبايي شهر لطمه مي زند.
پروانه- تهران
توسعه بي رويه كرمانشاه
شهر كرمانشاه در گذشته اي نه چندان دور به داشتن طبيعت باصفا و دشت هاي زيبا شهرت داشت. متاسفانه ساخت و سازهاي بي حساب و كتاب كه تا گلوگاه طاق بستان پيش رفته، طبيعت سرسبز اين شهر را نيز به قهقرا برده است. براي حفظ حريم شهر و جلوگيري از مشكلات آينده بايد چاره جويي شود.
قنبري- كرمانشاه
مشكلات كارگران بيمارستان ها
از وزارت بهداشت و درمان و سازمان تامين اجتماعي تقاضا دارم براي حفظ حقوق كارگران شركتي بيمارستان ها، نظارت لازم را انجام دهند و از سوءاستفاده هاي احتمالي برخي از پيمانكاران جلوگيري به عمل آورند تا نيروهاي كار در اين مراكز حساس با اطمينان بيشتري فعاليت داشته باشند.
كارگر شركتي يك بيمارستان از تهران
تبريك و يك يادآوري كوچك
افتتاح تونل رسالت، از دستاوردهاي مهم شهرداري تهران و از طرح هاي ملي و موجب مباهات است.
از شهردار تهران كه از تلاش شهرداران پيشين در شكل گيري و مراحل اجرايي اين پروژه ياد كرده است، نيز تشكر مي كنم. فارغ از اينها، اهميت نگهداري از اين مجموعه حساس، در طول ساليان دراز كمتر از احداث آن نيست.
مهندس بازنشسته راه و ساختمان از تهران
مدافعان بي دفاع!
شهادت محيط بان شجاع و خستگي ناپذير «يحيي شاه كو محلي» در منطقه حفاظت شده خراسان به دست شكارچيان متخلف، باعث تاسف است. اگر وضعيت به همين منوال باشد، مدافعي براي محيط زيست ايران باقي نخواهد ماند. توقع اين بود كه سازمان حفاظت محيط زيست در مورد اين جنايت آشكار در حق مدافعان محيط زيست و حقوق مردم واكنش به هنگام نشان دهد.
جواد سفري- تهران
مشكل عابران پياده
پنج شنبه و جمعه، چراغ تقاطع اتوبان شهيد باقري و خيابان فرجام چشمك  زن مي شود، در نتيجه تردد از عرض بزرگراه براي عابران پياده بسيار دشوار مي گردد. در اين قبيل اقدامات بهتر است حقوق عابران پياده نيز در نظر گرفته شود.
اشرفي- تهران
نان نامرغوب
پخت نان در يك واحد سنگك پزي واقع در خيابان وفادار شرقي- تهرانپارس، مطلوب نيست و نان نامأكول ناشي از خمير عمل نيامده، تحويل مشتري مي شود. در حالي كه همين نانوايي تا چند ماه پيش وضع مطلوبي داشت.
خانلر داداشي- تهران
يك نمونه از گراني
براي كاهش قيمت هايي كه بي رويه افزايش يافته اند، اشاره مي كنم كه بهاي دوغ يكي از كارخانه هاي معروف دولتي سال گذشته 2750 ريال بود و تابستان امسال 3250 ريال شده است.
اميدوار- تهران
جوابگو نيستند
هر بار كه براي تبديل سوخت خودروي سواري آردي از بنزين به گاز مراجعه مي كنيم، مي گويند تجهيزات آن را نداريم. چرا در اين مورد پيش بيني هاي لازم انجام نشده است؟
نورنژاد
خطر لغزندگي
در ابتداي پل سيدخندان، هميشه هنگام آبياري فضاي سبز، آب در خيابان جمع مي شود كه باعث لغزندگي و خطر بروز تصادف رانندگي مي شود.
آرش- س- تهران
پرداخت نمي شود
در يكي از بيمارستان ها واقع در خيابان ظفر كار مي كنم. سنوات ما پرداخت نمي شود و بسياري از مزاياي قانون كار در اينجا شامل حال كاركنان نمي گردد.
«نام محفوظ»