واحد اطلاعات اكونوميست پيش بيني كرد:
تورم در ايران امسال به  8/15 درصد مي رسد
ايسنا: واحد اطلاعات اكونوميست در تازه ترين گزارش خود عنوان كرد كه نرخ تورم ايران در سال جاري به دومين ركورد بالاي خود طي سال هاي اخير رسيده و معادل 8/15 درصد باشد.
در گزارش ماه ژوئن واحد اطلاعات اقتصادي اكونوميست برآورد شده است كه نرخ تورم در سال 84 در حدود 5/13 درصد بوده كه اين شاخص در سال آينده به 4/15 درصد افزايش مي يابد كه البته از نرخ تورم سال جاري 4/0 درصد كمتر است.
اكونوميست در ادامه نوشت: اگرچه در سال گذشته كشور شاهد كاهش خوب نرخ تورم به 5/13 درصد بود، در سال جاري انتظار مي رود سطح بالاي هزينه هاي دولت، كاهش نرخ بهره به زير تورم و افزايش واردات كالاهاي غيرنفتي ميانگين نرخ تورم را به حدود 16 درصد برساند.
نرخ تورم كشورمان طي سال هاي آتي با روند نزولي مواجه خواهد بود به طوري كه در سال 87 نرخ تورمي معادل 15 درصد و در سال 88 معادل
س 2/14 درصد خواهد بود.
سال 89 سالي است كه نرخ تورم ايران تقريباً معادل سال گذشته خواهد بود و به 3/13 درصد مي رسد.
اكونوميست پيش بيني كرده است كه طي دهه جاري كمترين نرخ تورم مربوط به سال 80 بوده است كه در آن سال نرخ تورم به 3/11 درصد رسيد. چندي پيش وزارت امور اقتصادي و دارايي اعلام كرد كه در پايان خرداد  85 نرخ تورم به 3/10 درصد رسيده است.