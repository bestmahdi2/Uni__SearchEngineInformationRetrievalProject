عامل انساني علت اصلي حوادث جاده اي در كهگيلويه و بويراحمد
ياسوج- كارشناسان  راهنمايي و رانندگي كهگيلويه  و بويراحمد، علت  اصلي  بروز تصادف در جاده هاي اين استان را عامل انساني مي دانند.
آنان  مي گويند: درست  است  كه  جاده هاي  استان  به  علت  كوهستاني  و  قديمي  بودن ، كيفيت  بالايي  ندارند، اما در حوادث رانندگي به ندرت علت  تصادف  مشكل  جاده  عنوان  شده  است .
دست  اندركاران  راهنمايي  و رانندگي  مي گويند: چيزي  كه  در تصادفات  جلب  توجه  مي كند همان  بي دقتي  راننده  به  مقررات  است .به گفته معاون  راهنمايي  و رانندگي  كهگيلويه  و بويراحمد، با بررسي هاي  صورت  گرفته  مشخص  شد كه  عامل  انساني  يعني  راننده ، بيشترين  سهم  را در تصادفات  به خود اختصاص  مي دهد.
سرهنگ  ايرج  اربابي  افزود: اين  بدين  معناست  كه  يك  راننده  زماني  كه  داراي  تمركز حواس  در رانندگي  نيست ، از مقررات  راهنمايي  و رانندگي  سرپيچي  مي كند، حقوق  ديگر شهروندان  را زير پا مي گذارد و از همه  مهمتر، سلامت خود و مردم  را به  خطر مي اندازد.
وي  تعداد افراد صدمه  ديده  ناشي  از حوادث رانندگي در شش  ماهه  اول  امسال  استان را 875 نفر ذكر كرد كه  نسبت  به  مدت  مشابه سال قبل  بيش  از 15 درصد افزايش  يافته  است .وي  توجه  نكردن  به  علايم  راهنمايي  و رانندگي از طرف  راننده ها را يكي  از علل  اصلي  تصادفات  در استان  كهگيلويه  و بويراحمد عنوان  كرد.
كارشناس  اداره  پايانه ها و حمل و نقل  استان  كهگيلويه  و بويراحمد نيز گفت : علت  اصلي  رشد تصادفات  در اين  استان  عامل  انساني  است.سيد سعادت  رمضاني  افزود: در سالهاي  گذشته  علل  تصادفات  اين  استان  تفكيك  شد كه  ارقام  تكان  دهنده اي  در خصوص  فوتي ها به دليل  ضربه  مغزي  بدست  آمد.
وي  گفت : با توجه  به  اينكه  درصد بالاي  كشته شدگان  بين  سنين  20 تا 45 سال  اعلام  شده اند اين  رقم  نشان دهنده  بيشترين  ضربه  به  خانواده ها به  خاطر از دست دادن  سرپرست  خانواده  است.در گذشته  بيش  از 90 درصد فوتي ها با ضربه  مغزي  فوت  مي كرده اند كه  علت  آن نيز رعايت  نكردن  قوانين  راهنمايي  و رانندگي  و استفاده  نكردن  از كمربند ايمني  توسط سرنشينان  خودروها بوده است.