بانك مركزي جمهوري اسلامي ايران اعلام كرد:
كاهش نرخ سود بانكي لازم الاجراست
مهر: بانك مركزي درخصوص تعديل نرخ هاي سود بانكي براساس مصوبه شوراي پول و اعتبار توضيح داد و اعلام كرد: تا زمان اعلام يارانه سود تسهيلات توسط دولت براي سال جاري، نرخ سود 14 درصد مصوب شوراي پول و اعتبار ملاك عمل بانك ها در هنگام اعطاي تسهيلات است.
بانك مركزي در اطلاعيه اي آورده است: پيرو ارسال خبر مورخ 17/1/1385 اين بانك درخصوص مصوبه شوراي پول و اعتبار در ارتباط با سياست هاي پولي سال 1385( تعديل نرخ هاي سود بانكي )و در پاسخ به ابهامات مطروحه نسبت به چگونگي اجراي مفاد مصوبه مورد اشاره به اطلاع مي رساند:براساس اعلام بانك مركزي، تاريخ اجراي بخشنامه ابلاغ شده به بانك ها از تاريخ 16/1/1385 است.همچنين درخصوص نرخ سود علي الحساب قابل پرداخت به آن دسته از سپرده هايي كه قبل از تاريخ 16/1/1385 افتتاح شده باشند، ملاك عمل مطابق با مفاد قرار داد منعقده بين بانك با سپرده گذار است.
اين اطلاعيه مي افزايد: تا زمان اعلام يارانه سود تسهيلات توسط دولت براي سال جاري، نرخ سود 14 درصد مصوب شورا ملاك عمل بانك ها در هنگام اعطاي تسهيلات است.همچنين نرخ هاي سود علي الحساب سپرده هاي بانكها دردامنه 7 درصد( سپرده كوتاه مدت)تا 16 درصد( سپرده بلند مدت 5 ساله )قرار خواهند داشت.