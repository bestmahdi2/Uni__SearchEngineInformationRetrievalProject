كتابخانه
كتابخانه اي به وسعت يك باغ
سرانجام جامع ترين كتابخانه تخصصي امام علي عليه السلام همزمان با عيد غديرخم به بهره برداري رسيد.
سميه هاشمي- شايد براي شناخت اين شخصيت بزرگوار حتي يك كتابخانه كم باشد. حتي اگر اين كتابخانه چيزي حدود هزار جلد كتاب و نسخ خطي و حتي فيلمهايي ارزشمند داشته باشد.
موزه امام علي(ع)ماههاست كه مژده راه اندازي اين كتابخانه را داده بود. البته مدتي نيست كه اين كتابخانه براي افتتاح آماده شده بود اما دست اندركاران موزه تصميم گرفتند كه اين كتابخانه ارزشمند را همزمان با عيد سعيد غديرخم افتتاح كنند.
بهمن بهزاد پور رئيس اين موزه مي گويد: اين كتابخانه شامل سالن مطالعه، مخزن، نشريات ادواري، مرجع و خدمات فني است و به صورت قفسه باز اداره مي شود.
عناوين اين كتابخانه شامل علوم قرآني، زندگاني، فضايل، مناقب و احاديث حضرت علي(ع)است. همچنين وقايع غدير و شيعه، شرح و ترجمه هاي متعددي از نهج البلاغه و غررالحكم نيز در اين كتابخانه موجود است. وي از تهيه كتابشناسي امام علي(ع)خبر داد و گفت: فاز اول شامل شناسايي منابع پيرامون شخصيت امام علي(غدير خم و نهج البلاغه)، با سه هزار جلد كتاب، فازدوم دربرگيرنده عناوين تخصصي اين حوزه با 5 هزارجلد كتاب و فاز سوم اين كتابخانه شامل نسخ منحصر به فرد و ميكروفيلم هاي مرتبط با انديشه و شخصيت امام علي(ع)است كه 2 هزارجلد كتاب به آن اختصاص دارد. بخش ارائه خدمات به اعضا به صورت رايانه اي و به كمك نرم افزار كتابخانه اي كاوش انجام مي گيرد.
علاقمندان مي توانند جهت استفاده كتابخانه به موزه امام علي(ع)واقع در خيابان وليعصر، بلوار اسفنديار مراجعه كنند.