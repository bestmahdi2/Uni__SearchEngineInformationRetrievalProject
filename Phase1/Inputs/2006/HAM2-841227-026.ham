بيش از يكهزار و 400 واژه فارسي به زبان ارمني وارد شده است
ايسنا: با برگزاري مراسمي در تالار فردوسي دانشگاه دولتي ايروان، سومين دوره دانش افزايي زبان و ادب فارسي به كار خود پايان داد.
در آسياي ميانه، در اين مراسم، رضا عطوفي - رايزن فرهنگي كشورمان - در سخناني اظهار داشت: بدون ترديد روابط ايران و ارمنستان يك پشتوانه چندهزار ساله دارد و باورهاي مشترك و رسم هايي كه در فرهنگ عميق دو كشور موجود است، شاهد اين مدعاست.
وي افزود: وجود اشتراك هاي فراوان ميان زبان هاي فارسي و ارمني براي مدت هاي طولاني زبان شناسان را به اين باور رسانده بود كه زبان ارمني شاخه اي از زبان فارسي است؛ اما واقعيت اين است كه هر دو زبان فارسي و ارمني شاخه اي از زبان هند و اروپايي هستند.
عطوفي گفت: بر اساس تحقيق هاي صورت گرفته توسط آچاريان - دانشمند زبان شناس ارمني -، يك هزار و 405 واژه از زبان فارسي به زبان ارمني وارد شده اند.
وي يكي از دلايل مهم دوستي عميق ميان دو ملت را ريشه هاي مشترك زباني برشمرد.
سپس آرا آوسيان - معاون وزير علوم ارمنستان - نيز درسخناني گفت: روابط دو ملت بر فرهنگ، تمدن، آموزش و علوم استوار است و زبان، عامل مهمي در ارتقاي روابط دو كشور است.
وي با ابراز خرسندي از همكاري هاي علمي  مشترك ميان دو كشور، گسترش بيش از پيش اين همكاري ها را خواست.
همچنين علي اكبر جوكار - معاون سفير كشورمان در ارمنستان - در سخناني گفت: ما به عنوان سفارت جمهوري اسلامي ايران وظيفه خود مي دانيم كه روابط دو كشور را بدون هيچ گونه محدوديتي روز به روز گسترش دهيم.