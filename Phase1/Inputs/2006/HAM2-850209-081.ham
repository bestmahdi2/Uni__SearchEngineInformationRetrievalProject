سولژنيتسين:
هدف ناتو، محروم كردن روسيه از استقلال و حق حاكميت خود است
ايسنا: الكساندر سولژنيتسين، مخالف سياسي شوروي سابق و برنده جايزه نوبل با متهم كردن آمريكا و ناتو به اين كه به دنبال تحت فشار گذاشتن روسيه هستند، تلاش هاي ولاديمير پوتين را براي احياي يك كشور قدرتمند ستود.
به گزارش آسوشيتدپرس، اين نويسنده گوشه گير 87 ساله در گفت وگو با پايگاه خبري مسكو نيوز اظهار داشت كه هدف نهايي ناتو محروم كردن روسيه از استقلال و حق حاكميت خود است.
اين ناراضي سياسي شوروي سابق گفت:   بين اقدامات آمريكا و ناتو تفاوت هاي سياسي اندكي وجود دارد.
برنده جايزه نوبل خاطرنشان ساخت: تمام اين مسايل جاي هيچ شكي باقي نمي گذارد كه آمريكا و ناتو در حال تحت فشار گذاشتن روسيه و محروم كردن اين كشور از استقلال و حق حاكميت هستند.
وي كه به داشتن عقايد ملي گرايانه افراطي مشهور است، با انتقاد شديد از دولت غرب گراي اوكراين به خاطر تلاش براي پيوستن به ناتو تصريح كرد:  روسيه هرگز به جمعيت چند ميليوني روس كه در اوكراين زندگي مي كنند، خيانت نمي كند و اتحاد خود را با اوكراين كنار مي گذارد.
سولژنيتسين تصريح كرد: ولاديمير پوتين، رئيس جمهور روسيه در تلاش است تا استقلال از دست رفته روسيه را به اين كشور بازگرداند.