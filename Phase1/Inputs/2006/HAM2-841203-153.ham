اگر بودجه نرسد،  دانشگاه پيام نور ياسوج تعطيل مي شود
ياسوج- رئيس دانشگاه پيام نور ياسوج نسبت به تعطيلي احتمالي دانشگاه به دليل كمبود امكانات هشدار داد.
سيدعطا تقوي اصل گفت: سال گذشته استانداري قول 70 ميليون تومان اعتبار به دانشگاه داده بود كه متاسفانه تنها دو ميليون تومان اعتبار به صورت جداگانه به اين دانشگاه اختصاص يافته است.وي ادامه داد: مسؤولان مسكن و شهرسازي و ساير نهادهايي كه در زمينه راه اندازي دانشگاه تعهد همكاري داده بودند هيچ يك به اين تعهد عمل نكرده و هم اكنون اين دانشگاه كلاسهاي خود را با حداقل امكانات رفاهي برگزار مي كند.
وي تصريح كرد: اين كمبود امكانات و اعتبارات سبب شده كه دانشگاه پيام نور ياسوج در آستانه تعطيلي قرار گيرد.