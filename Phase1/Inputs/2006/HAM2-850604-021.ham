پايان جنگ در بورس بيروت
موج: بورس بيروت به آرامي از حاشيه جنگ بيرون مي آيد و نشانه هاي بهبود شرايط در آن آشكار مي شود.براساس گزارش هاي دريافتي از آخر هفته قبل، مسئولان اقتصادي لبنان، محدوديت خريد و فروش 5 درصدي سهام را كه در زمان جنگ وضع شده بود، لغو كردند تا دادوستد سهام در بوس بيروت روان تر شود.
بازار سهام بيروت از جمله بورس هاي كوچك منطقه خاورميانه به حساب مي آيد كه در آن فقط سهام 15 شركت لبناني دادوستد مي شود.در طول جنگ شاخص عملكرد بورس بيروت 20 درصد افت كرد ولي پس از آن دوباره به روند صعودي خود ادامه داد. صعود روزهاي اخير موجب شده ميزان افت شاخص نسبت به زمان قبل از آغاز جنگ به 13 درصد محدود شود.بورس بيروت در طول جنگ به مدت دو هفته تعطيل شد اما از اول آگوست بازگشايي شد. از روز 10 آگوست به اين سو شاخص بورس بيروت 5/5 درصد رشد كرده است.