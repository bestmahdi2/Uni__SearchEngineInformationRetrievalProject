شوك هسته اي تأثيرش اندك بودافت 8 واحدي شاخص كل بورس تهران
گروه بورس شاخص كل بورس تهران در معاملات ديروز با 8 واحد كاهش به كار خود پايان داد.
به گزارش همشهري، در معاملات روز گذشته بازار سهام شركت پتروشيمي خارك بيشترين سهم را در افت شاخص داشت. به طوري كه كاهش ارزش سهام اين شركت 12 واحد شاخص بورس را پايين كشيد.ديروز شاخص بازده بازار و صنعت نيز هر كدام به ترتيب با 41 و 10 واحد كاهش به كار خود پايان دادند. همچنين شاخص واسطه گري هاي مالي نيز روز گذشته 34 واحد نزول كرد.
پس از پتروشيمي خارك شركت سرمايه گذاري بوعلي منجر شد تا شاخص 5/5 واحد كاهش يابد. شركت هاي سرمايه گذاري صندوق بازنشستگي، پتروشيمي اصفهان و سرمايه گذاري ساختمان ايران نيز در مجموع 5/5 واحد شاخص را پايين كشيدند.اين در حالي كه در معاملات ديروز شركت پتروشيمي اراك بيشترين تأثير را در صعود شاخص داشت و افزايش ارزش سهام اين شركت باعث شد شاخص 6 واحد صعود كند. بانك پارسيان و سرمايه گذاري توسعه معادن و فلزات نيز هر كدام با 5/3 واحد تأثير مثبت بر شاخص در جايگاه بعدي جاي گرفتند.