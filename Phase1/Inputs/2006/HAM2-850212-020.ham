مدير انتشارات ماهور:
در نمايشگاه كتاب همچنان نگاه كمي حاكم است
گروه ادب و هنر: انتشارات ماهور به دليل آنچه كه مدير اين نشر، وجود نگاه كمي و محدوديت غرفه و حذف آثار صوتي از مجموع عناوين ناميد، از شركت در نمايشگاه بين المللي كتاب انصراف داد.
محمد موسوي، مدير انتشارات ماهور ضمن اعلام اين خبر به همشهري گفت: متأسفانه نگاه مسئولان نمايشگاه به موسيقي و كارهايي كه ما انجام داده ايم غيركارشناسانه است.
آنها نمي دانند كه صدها اثر موسيقي از چهره هاي نامي موسيقي سنتي و مقامي و نيز دهها كتاب نظري و مهم در زمينه اين دو گونه موسيقايي را انتشار داده ايم و حتي كتاب دايره المعارف سازهاي ايران كه حاصل تلاشي بيست ساله است نيز از سوي همين انتشاراتي توليد و عرضه شده است كه جايزه جهاني را به خود اختصاص داده است.
موسوي با تأكيد بر اين نكته كه هميشه در نمايشگاه بين المللي نگاه كميت گرا حاكم بوده است و در تمامي سالها نيز يك عنوان كتاب كم حجم ترجمه اي نازل، با كتابي كه سالها روي آن تلاش صرف شده است، به يك چشم نگريسته و امكاناتي مساوي به هر دوي اين كتابها تخصيص داده شد، از دست اندركاران وزارت ارشاد و نمايشگاه خواست كه يك بار هم كه شده نگاه كيفي به توليدات ناشران بيندازند.
اين ناشر همچنين به انتشار 42 عنوان كتاب چاپ اول و تجديد چاپي در سال 84 اشاره كرد و گفت: ما موسيقي لس آنجلسي توليد نمي كنيم، بلكه همان نوع موسيقي را توليد عرضه مي كنيم كه وزير ارشاد هم از آن به عنوان موسيقي فاخر ياد كرده است.