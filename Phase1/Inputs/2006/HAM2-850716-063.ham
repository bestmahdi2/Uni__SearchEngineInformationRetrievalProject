علامه فضل الله:
رايس به دنبال محور عربي ضد ايران است
ايسنا: علامه فضل الله،كشورهاي عربي حوزه خليج فارس، مصر و اردن را به همكاري با كاندوليزا رايس جهت ايجاد يك محور عربي عليه ايران متهم كرد.
به گزارش دفتر اطلاع رساني علامه محمدحسين فضل الله، اين مرجع شيعه ضمن انتقاد از نشست وزراي خارجه كشورهاي عضو شوراي همكاري خليج  فارس، مصر و اردن با كاندوليزا رايس، وزير خارجه آمريكا در قاهره، هدف از اين نشست را ايجاد يك محور عربي عليه ايران و اعمال فشار بر برنامه هسته اي آن دانست. وي تأكيد كرد كه اين نشست با هدف ايجاد دلايلي مبني بر تلاش ايران براي دستيابي به سلاح هسته اي صورت گرفته و آمريكا قصد داشت شركت كنندگان در اين نشست را قانع سازد كه ايران خطري براي كشورهاي منطقه محسوب مي شود.علامه فضل الله خاطرنشان كرد: در اين نشست هيچ اشاره اي به سلاح هسته اي اسرائيل نشده است زيرا سخن منفي از اسرائيل جزو مسايلي است كه از سوي آمريكا ممنوع است.
وي در ادامه ضمن انتقاد از اظهارات برخي از كشورهاي عربي كه برنامه هسته اي ايران را با وجود تأكيد مقامات ايران مبني بر صلح آميز بودنش، خطري براي منطقه د انسته اند، گفت: دشمني با جمهوري اسلامي ايران به نفع هيچ يك از اين كشورها نيست.