دبيرانجمن داروسازان:
مصرف دارو درايران 5برابراستانداردهاي جهاني است
سالانه200 ميليون دلار داروي قاچاق وارد كشور مي شود
ايسنا: دبير انجمن داروسازان ايران گفت: مصرف بي رويه دارو در ايران 5 برابر استانداردهاي جهاني است كه 30 درصد افراد كشور به انجام اين كار مبادرت مي ورزند.
دكتر سيدجمال سعيد واقفي با بيان مطلب فوق اظهار كرد: در مجموع 5 تا 10 درصد داروها عوارض ناخواسته اي دارند كه بيشترين آن مربوط به آنتي بيوتيك ها، مخدرها، داروهاي مغز و اعصاب و تا حدودي مسكن هاي ضد التهابي است.
وي با اشاره به اين كه حداقل 10 درصد افرادي كه به مصرف بي رويه دارو مي پردازند، عوارض شديد دارويي را تجربه مي كنند، گفت: عوارض مصرف بي رويه دارو بيشتر بر روي دستگاه تنفسي و قلب اعمال مي شود و به اين ترتيب افراد مبتلا به عوارض دارويي، به بيماري هايي از قبيل نارسايي قلبي و كم  رساني اكسيژن و در صورت عدم مراجعه به موقع به پزشك به مرگ دچار مي شوند.
اين متخصص افزود: از ديگر عوارض دارويي مي توان كاهش يا افزايش فشارخون، ايجاد حالت ايست قلبي، سنكوپ در صورت حساسيت شديد به آنتي بيوتيك، ناراحتي هاي حاد تنفسي، مشكلات پوستي حاد از قبيل تاول، اگزما، قرمزي و خارش، آبريزش چشم و بيني و در صورت مصرف برخي آنتي بيوتيك ها، وزوز گوش را نام برد.
دكتر واقفي درباره قاچاق دارو نيز گفت: سالانه 150 تا 200 ميليون دلار داروي قاچاق وارد كشور مي شود كه اغلب آنها در سوپرماركت ها، بقالي ها و بوتيك ها به فروش مي رسد.
وي با اعلام اين كه هم اكنون كنترل قاچاق دارو مقطعي است، بيان كرد:  اين روش صحيح نيست و كنترل دارو بايد از طريق مرزها صورت گيرد.
دكتر واقفي با تاكيد بر لزوم تشكيل ستاد مبارزه با قاچاق دارو همانند ستاد مبارزه با مواد مخدر، اظهار كرد: كنترل اين معضل، همت سازمان هاي ذي صلاح از قبيل وزارت كشور، نيروي انتظامي، قوه قضائيه و وزارت بهداشت، درمان و آموزش پزشكي را مي طلبد.