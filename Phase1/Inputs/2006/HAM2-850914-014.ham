آخرين گزارش ها از صعود سهام شركت هاي معدني
معادن، خودروسازان بورس را پشت سر گذاشتند
گروه بورس- صعود سهام معادن، موضوعي محتمل بود اما شتاب حركت اين سهام در پاييز امسال غيرقابل پيش بيني مي نمود.به گزارش همشهري، تازه ترين آمار دريافتي نشان مي دهد، در روزهاي پاياني پاييز 85 سهام معادن، صعودي جالب توجه را به نمايش گذاشتند و براي نخستين بار در طول 40 سال فعاليت بورس اوراق بهادار به جمع 5 شركت اول بازار سرمايه پيوستند. در اين ميان حتي ايران خودرو نيز زير سايه سهام شركت هاي معدني فعال در بورس قرار گرفته است.در آغاز پاييز امسال حركت شركت پتروشيمي خارك موجب شد ايران خودرو پله سوم جدول بزرگان بورس را از كف دهد. حال در روزهاي پاياني پاييز چادرملو و گل گهر رتبه هاي چهارم و پنجم را نيز در اختيار خود گرفته اند تا ايران خودرو به ششمين شركت بورس بدل شود.
نزول خودرو
شرايط بازار سهام به گونه اي است كه به نظر مي رسد در زمستان امسال سايپا ديگر خودروساز بزرگ فعال در بورس تهران هم جايگاه خود را در رتبه دوم از دست دهد. سايپا تا تابستان امسال بزرگترين شركت بورس اوراق بهادار به حساب مي آمد. اين شركت در حال حاضر به رتبه دوم جدول بزرگان بورس قناعت كرده است. در اين ميان پتروشيمي خارك كه اوايل پاييز زمينه سقوط سهام ايران خودرو را فراهم آورد، سايه به سايه سايپا حركت مي كند، به نظر مي رسد ظرف چند ماه آينده پتروشيمي خارك به سوي رتبه دوم و اول بورس تهران حركت تازه اي را آغاز كند.
بزرگان
در حال حاضر شركت سرمايه گذاري غدير به لطف قفل شدن كامل بازار سهامش با ارزش بازاري معادل 20 هزار و 600 ميليارد ريال بزرگترين شركت بورس تهران است. به باور كارشناسان در صورت آزادسازي سقف نوسان و حذف حجم مبنا و روان شدن صف هاي عرضه و تقاضا، غدير قطعاً به رتبه هاي پايين تر نزول خواهد كرد.
گزارش هاي تكميلي نشان مي دهد: ظرف 6 ماه گذشته از ارزش سهام خودرو سازان بورس تهران 15 هزار ميليارد ريال كاسته شده است كه بخش بزرگي از اين نزول تاريخي به افت ارزش سهام سايپا و ايران خودرو پيوند خورده است.براين اساس ارزش سهام سايپا كه در مقاطعي از سال جاري تا سقف 26 هزار ميليارد ريال افزايش يافته بوده حالا در حد 17 هزار ميليارد ريال متوقف مانده است.
معادن
براساس اين گزارش در حال حاضر ارزش سهام چادرملو در بورس تهران به مرز 14 هزار ميليارد ريال رسيده و اين شركت 4 درصد كل ارزش هاي موجود در بورس را به خود اختصاص داده است. گل گهر هم با توجه به ارزش 11 هزار و 700 ميليارد ريالي اش 5/3 درصد كل ارزش هاي بورس را در اختيار دارد.