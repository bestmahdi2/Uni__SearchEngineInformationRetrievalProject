داروخانه سبز
نقش بروكلي در كاهش قند خون
صدف كوه كن- بروكلي از سبزيهاي بسيار مفيد است كه منبع بسيار غني عنصر كروم است. اگر مبتلا به ديابت نوع دوم(غير وابسته به انسولين)هستيد، عنصر كروم در تنظيم قند خون شما بسيار كارآمد است و در برخي موارد با خوردن كروم ممكن است نيازي به مصرف داروي كاهش قند خون و يا حتي تزريق انسولين نباشد.اگر بيماري تازه شروع شده باشد با خوردن مقدار كافي كروم ممكن است رفع شود و به بيماري مزمن تبديل نشود، به طور كلي اگر ميزان تحمل به گلوكز در حد مرز باشد با خوردن كروم ممكن است كنترل شود و به حد نرمال برسد و هم چنين برعكس در مورد اشخاصي كه قند خون آنها كمتر از نرمال است، كروم قادر به افزايش آن خواهد بود.به نظر مي رسد كه عنصر كروم كيفيت و كارآيي هورمون انسولين را افزايش مي دهد و در نتيجه مقدار كمتري انسولين براي سوخت و ساز قند خون لازم خواهد بود. در مورد رمز و راز چگونگي تأثيركروم، طبق بررسي هاي انجام شده اين عنصر كه از نظر بيولوژيكي فعال است، خود را به انسولين مي بندد و توانايي انجام مأموريت اصلي انسولين را كه اكسيد كردن گلوكز و تبديل آن به دي اكسيد كربن است را تا صد برابر افزايش مي دهد.اين در حالي است كه تقريباً 90 درصد مردم در رژيم غذايي خود، روزانه كمتر از مقدار لازم كروم استفاده مي كنند.