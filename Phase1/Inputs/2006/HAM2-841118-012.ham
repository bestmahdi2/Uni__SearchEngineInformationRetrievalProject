دريچه
ترميم غضروف مفصلي با سلول هاي بنيادي
پژوهشگران آمريكايي توانسته اند در روش هاي آزمايشگاهي با استفاده از سلول هاي بنيادي به دست آمده از عضله، به ترميم غضروف هاي مفصلي كمك كنند.
غضروف مفصلي در انتهاي استخوان ها در محل متصل شدن آنها با هم قراردارد و در بيماري هايي مانند آرتروز، صدمه ديدن آن باعث درد و اختلال حركت مي شود. در حال حاضر درماني قطعي براي ترميم و اعاده كاركرد غضروف مفصلي وجود ندارد.در تحقيقي كه به تازگي در آمريكا انجام شده است، دانشمندان توانسته اند سلول هاي بنيادي بالغ به دست آمده از عضله را به غضروف بدل كنند و با استفاده از آنها در موش ها غضروف مفصلي صدمه ديده را ترميم كنند. به گفته پژوهشگران به اين ترتيب ممكن است در آينده راهي براي علاج افراد سالمند مبتلا به آرتروز پيدا شود.
بيماري فرزندان دانشمندان



بي بي سي: افراد داراي قدرت تجزيه و تحليل بالا كه به مدارج علمي بالا مي رسند با احتمال بيشتري ممكن است داراي فرزندان مبتلا به بيماري درخودماندگي(اوتيسم)شوند. به گفته پروفسور سيمون بارون- كوهن از دانشگاه كمبريج همين پديده ممكن است توضيح دهنده افزايش اخير در تشخيص اين بيماري باشد. به اعتقاد او همان ژن هاي مسئول قدرت تجزيه و تحليل بالا ممكن است مهارت هاي اجتماعي و ارتباطي فرد را مختل كنند.افرادي مانند رياضيدانان و مهندسان در تجزيه و تحليل سيستم ها- چه يك وسيله نقليه باشد، چه يك معادله رياضي- مهارت دارند اما كمتر به جنبه هاي اجتماعي زندگي علاقه نشان مي دهند و به جزئيات اشتغال خاطر دارند- كه اين صفات به شكل شديدتر در مبتلايان به اوتيسم ديده مي شود. چون اين طبقات افراد اغلب به سوي يكديگر جذب مي شوند و با هم ازدواج مي كنند با احتمال بيشتري اين ژن ها را به فرزندان خود منتقل خواهند كرد.
دارچين وكنترل ديابت
برخي از ادويه جات وجود دارند كه توانايي توليد انسولين را بالا مي برند، مصرف دارچين و ميخك به عنوان ادويه در غذاهاي شيرين نظير كدو حلوايي علاوه بر طعم دهي قابل توجه باعث مي شوند تا به جذب قند اين غذاها نيز كمك شود و مانع تأثير منفي شيريني اين غذاها در بيماران ديابتي مي شوند. در آزمايشي كه دكتر اندرسن براي اندازه گيري توانايي تأثير انسولين، مقداري مواد غذايي شيرين را در لوله هاي آزمايش در مجاورت تعدادي ادويه مختلف قرار داده و مشاهده نموده است كه بين انواع ادويه و گياهان، دارچين و ميخك و زردچوبه و برگ بو فعاليت و توانايي انسولين را تا سه برابر افزايش دادند.