همايش
كنفرانس آنفلوآنزاي مرغي
بي بي سي:در يك گردهمايي بين المللي با شركت كارشناسان از سراسر جهان گفته شده است كه جهان هنوز هم آماده مقابله با شيوع آنفلوآنزاي مرغي نيست. اين گردهمايي خواستار تاسيس نهادي جهاني شده است تا در صورت بروز اپيدمي نوع مهلك آنفلوآنزاي مرغي در ميان انسان ها، به طور ضربتي با آن مقابله كند. چنين نهادي شامل مقامات و محققاني از سازمان جهاني بهداشت و ديگر سازمان هاي بين المللي مرتبط با بهداشت جانوران و بيماري هاي واگيردار خواهد بود.برگزاركنندگان اين كنفرانس بين المللي كه در پاريس برگزار شده است، به هيات هاي شركت كننده گفتند كه با اينكه تلاش براي رديابي و نظارت بر آلودگي طيور و پرندگان وحشي به ويروس مهلك(h5n1)افزايش داشته، آلودگي به اين نوع آنفلوآنزاي مرغي در ميان انسان ها با سرعتي دو برابر سال گذشته در حال گسترش است.