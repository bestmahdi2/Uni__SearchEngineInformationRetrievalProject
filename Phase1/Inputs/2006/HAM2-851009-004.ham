پرفروش ترين فيلم 2006
مهر:  فيلم دزدان دريائي كارائيب: سينه مرد مرده با غلبه بر رمز داوينچي عنوان پرفروش ترين فيلم جهان در سال 2006 را از آن خود كرد.
اين فيلم كه شاهد بازي جاني دپ، اورلاندو بلوم و كايرا نايتلي بود در گيشه جهان به فروش بيش از يك ميليارد و400 ميليون دلار دست يافت، اين درحالي است كه بودجه اين فيلم 287 ميليون دلاري بوده است. سينه مرد مرده شرح حال مبارزه كاپيتان جك اسپارو بادوي جونز و ارتش ارواح دريايي است. شايد بتوان گفت اين اثر در جلب نظر موافق منتقدان ناكام بود اما جلوه هاي ويژه اش جمع كثيري از دوستداران فيلمهاي هيجان انگيز را به سالنهاي سينما دعوت كرد.
از سوي ديگر، فيلم رمز داوينچي با شركت تام هنكس به فروش 966 ميليون دلار دست يافت و عنوان دومين فيلم پرفروش جهان در سال 2006 را از آن خود كرد. اين اثر تريلر براساس كتاب پرفروش دن براون ساخته شد و جنجال هاي بسياري را به وجود آورد. همچنين انجمن فيلم آمريكا لحظات مهم سال  2006ميلادي را مورد بررسي قرار داد و هشت عنصر توسعه اي را كه تاثيري بسزا بر تلويزيون و فيلم هاي جهان داشتند، در ليستي جاي داد. در اين فهرست كلينت ايستوود به پاس كامل كردن دو فيلم پرچم هاي پدران ما و نامه هايي از ايوجيما،عنوان گنج ملي را از آن خود كرد.