كاهش اعتبار احداث راه آهن در كشور
ايسنا: امسال 237 ميليارد تومان اعتبار براي احداث خطوط راه آهن در كشور اختصاص يافته كه با اين رقم تا پايان سال 308 كيلومتر خط آهن به بهره برداري مي رسد.
حسين تهراني- مجري طرح هاي توسعه راه آهن- افزود: تا پايان امسال كمربندي اهواز به طول 85 كيلومتر، انشعابات راه آهن بافق - مشهد به طول 200 كيلومتر و 70 كيلومتر از راه آهن اصفهان - شيراز به بهره برداري مي رسد و بيش از 100 كيلومتر از راه آهن بم - زاهدان نيز ريل گذاري مي شود.
او گفت: پيشنهاد ما براي بودجه امسال 700 ميليارد تومان بوده كه اين رقم در لايحه بودجه به 310 ميليارد تومان لحاظ شد كه در نهايت در بودجه سال 85 به 237 ميليارد تومان كاهش يافت در حالي كه نياز و توان كشور براي ساخت خطوط راه آهن بيش از اين رقم است.
تهراني بيان كرد: در صورتي كه بتوانيم تا پايان نيمه اول تمام اين بودجه را جذب كنيم، مي توانيم از اعتبارات متمم بودجه امسال نيز بهره بگيريم.
وي تصريح كرد: وزارت راه در برنامه سوم توسعه دو هزار كيلومتر راه آهن احداث كرده است كه در صورت ادامه روند فعلي در تعيين بودجه ميزان عملكرد براي ساخت راه آهن در برنامه چهارم به نصف و يك هزار كيلومتر كاهش مي يابد.
مجري طرح هاي توسعه راه آهن گفت: سالانه ما توان ساخت يك هزار كيلومتر را داريم كه با بودجه هاي فعلي تنها مي توانيم سالانه 200 كيلومتر راه آهن احداث كنيم چراكه اكثر طرح هاي باقيمانده پرهزينه است به طوري كه احداث هر كيلومتر از راه آهن قزوين - رشت - انزلي پنج برابر هزينه هر كيلومتر راه آهن بافق - بندرعباس است.
او نياز واقعي براي اجراي سريعتر طرح هاي راه آهن را 900 ميليارد تومان خواند و افزود: در حال حاضر 3330 كيلومتر راه آهن در دست اجرا داريم كه مهمترين آن راه آهن قزوين - رشت - انزلي، بم - زاهدان، راه آهن غرب كشور، اتصالات بافق - مشهد، ميانه - بستان آباد - تبريز، اصفهان - شيراز، ميانه - اردبيل، تهران - همدان - سنندج و راه آهن سريع السير قم - اصفهان است.
تهراني با اشاره به طرح هاي مشاركتي راه آهن بيان كرد: احداث راه آهن هاي چابهار، بوشهر - شيراز - عسلويه، عسلويه - بندرعباس، راه آهن سريع السير تهران - مشهد، اصفهان - ازنا، راه آهن خرم آباد و سبزوار از جمله پروژه هاي مشاركتي است كه 50 درصد از هزينه احداث اين پروژه ها بايد از سوي بخش خصوصي و 50 درصد مابقي از سوي دولت تامين شود.