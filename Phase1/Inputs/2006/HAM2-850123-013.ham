دريچه
دود سيگار زمينه ساز ابتلا به ديابت
ايرنا: قرار گرفتن در معرض دود سيگار محيط مي تواند خطر بروز اختلال تحمل گلوكز را كه يك پيش نشانگر ابتلا به ديابت است افزايش دهد.
به گزارش خبرگزاري رويترز از لندن، دانشمندان دريافته اند هرچند سيگاري ها در معرض بالاترين خطر اختلال تحمل گلوكز هستند، اما غيرسيگاري هايي كه دود سيگار آنها را استنشاق مي كنند نيز از اين بيماري در امان نيستند.
استنشاق دود سيگار محيط در غيرسيگاري ها يك عامل جديد خطر در بروز اختلال تحمل گلوكز است. ميزان قند خون مبتلايان به اين اختلال افزايش نشان مي دهد. با آنكه بدن همچنان انسولين توليد مي كند، اما مقدار آن براي كنترل موثر قند خون كافي نيست.
اين محققان دريافتند سفيدپوستان از سياه پوستان آسيب پذيرترند. دود سيگار محيط حاوي سمومي شبيه دود سيگار استعمال شده است، اما از آنجايي كه در دما و شرايط متفاوتي توليد مي شود غلظت برخي مواد سمي در دود سيگار حتي بيشتر هم مي شود.
آسپارتام سرطان زا نيست
نيويورك تايمز: يك بررسي جديد در مورد شيرين كننده مصنوعي آسپارتام ممكن است باعث راحتي خيال مصرف كنندگان نوشابه هاي رژيمي شود.
يك تحقيق بزرگ انجام شده توسط موسسه ملي سرطان آمريكا هيچ ارتباطي را ميان مصرف آسپارتام و افزايش خطر ابتلا به سرطان مغز يا سرطان هاي خون نشان نداده است.
آسپارتام با نام هاي تجارتي مختلف به عنوان شيرين كننده مصنوعي در بازار به فروش مي رسد و همچنين در انواع نوشابه هاي گازدار رژيمي به عنوان شيرين كننده به كار مي رود.
با توجه به يك تحقيق روي موش هاي آزمايشگاهي در ايتاليا، نگراني هايي در مورد افزايش خطر برخي از سرطان ها با مصرف آن مطرح شده بود، اما بررسي موسسه ملي سرطان در مورد مصرف اين ماده در 576 هزار نفر با سن بين 50 تا 69(حتي در مصرف مقادير زياد)آسپارتام خطري را از لحاظ استعداد ابتلا به سرطان نشان نداد.



استرس و حملات قلبي
بي.بي.ســــي- دانشمندان بر اين عقيده اند كه سرنخ هاي بسيار مهمي را در مورد اينكه چگونه استرس مي تواند سبب حملات قلبي در بيماران آسيب پذير شود، پيدا كرده اند.
آنها شواهدي يافتند مبني بر اينكه استرس مي تواند فشار خون را طي يك دوره طولاني بالا ببرد و باعث بالا رفتن ميزان پلاكت هاي خون كه عامل لخته شدن آن هستند، شود.فشار خون اين افراد و ميزان سديم و پتاسيم خونشان هنگام انجام دادن اين كار اندازه گيري شد. در همه اين افراد فشار خون و ضربان قلب در پاسخ به استرس افزايش پيدا كرد. اما گروهي كه نسبت به فشارخون آسيب پذيرتر بودند مدت زمان بيشتري طول كشيد تا فشار خون آنها به حالت طبيعي برگردد. همچنين در خون اين افراد ميزان بالايي از پلاكت ها، ثبت شد. به عقيده پژوهشگران اگرچه استرس در ايجاد حملات قلبي مؤثر است ولي لزوماً تمام افرادي كه حمله قلبي را تجربه كرده اند، دچار استرس نيستند. در واقع ميزان پاسخ افراد به استرس داراي درجات متفاوتي است به اين معني كه هر چه واكنش افراد به استرس شديدتر باشد، خطر ايجاد حمله قلبي در آنها بيشتر مي شود.
ترجمه: سميه شرافتي