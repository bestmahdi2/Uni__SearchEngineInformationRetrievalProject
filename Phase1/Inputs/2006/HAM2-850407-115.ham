تاريخ معرفي سرپرست جديد فدراسيون واليبال
گروه ورزشي - علي شاكري: سرپرست جديد فدراسيون واليبال هفته آينده معرفي خواهد شد. اين خبر را كيومرث هاشمي رئيس مركز توسعه ورزش قهرماني در پايان مجمع عمومي فدراسيون بسكتبال اعلام كرد. وي اظهار داشت: شايد در حال حاضر براي تصدي پست رياست فدراسيون واليبال گزينه هاي مختلفي مطرح شده باشند، اما فرد موردنظر سازمان تربيت بدني تا هفته آينده مشخص خواهد شد. رئيس مركز توسعه ورزش قهرماني البته هيچ اشاره اي به گزينه هاي موردنظر سازمان تربيت بدني نكرد و نگفت كه كداميك از گزينه ها شرايط و معيارهاي اين سازمان را دارا هستند. اميدواريم سازمان ورزش با گذشت نزديك به دو ماه با صبر و حوصله اي كه از خود در رابطه با انتخاب سرپرست جديد به خرج داد، انتخابي در شأن و منزلت ورزشي داشته باشد كه در بسياري از جهات الگوي ساير ورزش هاي گروهي در سالهاي اخير بوده است.