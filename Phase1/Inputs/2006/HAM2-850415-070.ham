مرحله نهايي المپياد علمي دانشجويي20تير برگزار مي شود
ايسنا: معاون سازمان سنجش آموزش كشور گفت: مرحله نهايي يازدهمين المپياد علمي دانشجويي كشور در 16 رشته از تاريخ 20 تا 23 تيرماه 1385 برگزار مي شود.
محمد حسين پوركاظمي اظهار كرد: مراسم افتتاحيه مرحله نهايي يازدهمين المپياد علمي دانشجويي كشور روز سه شنبه 20 تيرماه در محل دانشكده فني دانشگاه تهران برگزار مي شود. وي افزود:از كليه منتخبان مراحل اول متمركز و غير متمركز كه اسامي آنان از طريق سايت المپياد و پيك سنجش اعلام شده دعوت مي شود كه در اين مراسم حضور داشته باشند.
به گفته وي آزمون اول رشته مهندسي برق 20 تير ساعت از 18 تا 20 در محل افتتاحيه و آزمون ساير رشته ها و بقيه آزمون رشته مهندسي برق از صبح روز چهارشنبه 21 تير در دانشگاه تهران برگزار مي شود. پوركاظمي در خاتمه خاطرنشان كرد: المپياد رشته رياضي به صورت بين المللي برگزار مي شود.