دريچه
رابطه قهوه و ژن ها
ترجمه: محمد ملائكه- محققان مي گويند كه قهوه مي تواند احتمال بروز حمله قلبي را در شما كاهش يا افزايش دهد بسته به اين كه داراي چه ژن هايي باشيد.بر طبق يك مطالعه جديد افرادي داراي تركيب ژنتيكي معيني كه سبب مي شود قهوه بسيار كند تجزيه شود اگر دو يا سه فنجان قهوه در روز بنوشند، نسبت به افراد با ژن هاي مشابه كه يك فنجان قهوه يا كمتر مي نوشند36، درصد بيشتر در معرض خطر حمله قلبي قرار دارند و اگر بيشتر از چهار فنجان قهوه بنوشند، ميزان خطر تا 64 درصد افزايش مي يابد.احمد السهامي، سرپرست اين مطالعه در دانشگاه تورنتو كانادا مي گويد: اطلاعات ما دال بر آن است كه كافئين اضافي كه در سيستم باقي مي ماند، مضرات بيشتري مي تواند داشته باشد.از طرف ديگر، افرادي كه كافئين را سريع تر تجزيه مي كنند و 2 يا 3 فنجان قهوه در روز مصرف مي كنند، 22 درصد كاهش در خطر حمله قلبي در مقايسه با افرادي با تركيب ژنتيكي مشابه كه فقط يك فنجان يا كمتر در روز مصرف مي كنند، خواهند داشت.
محرك طبيعي
مطالعات جديد ديگر هم اثرات مثبت و هم اثرات منفي مصرف كافئين را نشان داده است. بررسي هاي گذشته در زنان و مردان آلماني نشان داده است كه در مصرف كنندگان قهوه به ميزان زياد خطر ايجاد بيماري هاي قلبي- عروقي و ديابت نوع 2 كاهش مي يابد.تحقيق ديگر منتشر شده در سال 2005 نشان داد افرادي كه قهوه فاقد كافئين مصرف مي كنند در خونشان سطوح بالاتري از كلسترول هاي معيني نسبت به افرادي كه كافئين را به طور منظم مصرف مي كنند، وجود دارد.اما بيشتر نگراني ها پيرامون اثرات بالقوه منفي قهوه بر سلامتي روي كافئين متمركز شده است. تحقيقات اين نظر را تاييد مي كند كه كافئين، محركي طبيعي است كه به وسيله ممانعت از اثرات يك هورمون به نام آدنوزين كه به طور طبيعي باعث حفظ گشادي و قطر رگ مي شود، باعث تنگ شدن رگ هاي خوني خواهد شد.
تغييرات روي يك ژن
در اواخر دهه 90 محققان كشف كردند كه انسان ها انواع مختلفي از آنزيم ها براي تجزيه كافئين را در بدن حمل مي كنند. به نظر السهامي افرادي كه دو نسخه از ژن cyp1a2*1a را دارند ممكن است كافئين را 4 بار سريعتر از آنهايي كه ژن cyp1a2*1f حمل مي كنند، تجزيه كنند.او و همكارانش dna بيش از 2 هزار بيمار را همراه با تعداد برابري از افراد سالم كه از نظر سن، جنس و محل سكونت مشابه بودند، بررسي كردند. مطالعه مبتني بر گذشته آنها نشان داد كه مصرف 2 يا 3 فنجان در هفته باعث 36 درصد افزايش در خطر حمله قلبي در افرادي كه داراي ژن cyp1a2*1f هستند و نوشيدن 4 فنجان قهوه يا بيشتر در روز سبب 64 درصد افزايش در همان گروه مي شود.السهامي مي گويد: ميزان بالاي كافئين در حال گردش در بدن ممكن است عمل آدنوزين را مسدود كرده و باعث تنگ شدن رگ هاي خوني و به دنبال آن حمله قلبي شود. افرادي كه براي ژن cyp1a2*1a هوموزيگوت بودند به اين معني كه دو نسخه از ژن براي تجزيه سريع كافئين را حمل مي كنند، خطر حمله قلبي آنها به وسيله نوشيدن قهوه كاهش مي يابد در ميان اين داوطلبان، 2 يا 3 فنجان قهوه سبب 22 درصد كاهش در خطر حمله قلبي شد. نوشيدن بيش از 4 فنجان تنها اندكي احتمال بروز حمله قلبي را كاهش داده است.اين اولين بار است كه دانشمندان بررسي منظم را درباره اينكه چگونه ژن ها مي توانند روي اثر قهوه بر خطر حمله قلبي تاثير بگذارند، انجام دادند. اين مطالعه بخشي از يك فرايند بزرگتر بود به طوري كه دانشمندان فهميدند چگونه ژن ها باعث مي شوند برخي رژيم هاي غذايي و عادات و رفتارها براي برخي افراد سودمندتر و اعتيادآورتر از سايرين باشد. تعداد كمي از افراد مي دانند كه آيا آنها ژن cyp1a2*1f را حمل مي كنند يا نه، اما السهامي تاكيد مي كند كه ظاهراً خوردن فقط يك فنجان قهوه در روز هيچ گونه اثرات ضدسلامتي نخواهد داشت. او مي گويد: هنوز خيلي زود است كه ضروريات رژيم غذايي خود را تغيير دهيم و اضافه مي كند كه تحقيقات پيگيري كننده براي اثبات قطعي اين موضوع لازم است.



آنفلوآنزاي مرغي در مصر
ژينگ هوا- با اعلام دو مورد جديد ابتلاء انساني به آنفلوآنزاي مرغي در مصر تعداد مبتلايان به اين بيماري در اين كشور به 7 نفر رسيد.
به گفته وزير بهداشت مصر، حاتم القبالي، آزمايش ها بر روي دو دختر نوجوان در منطقه كفر الشيخ، در 125 كيلومتري شمال قاهره- كه با مرغ هاي آلوده بازي كرده بودند- ابتلاء آنها را به ويروس h5n1، عامل آنفلوآنزاي مرگبار پرندگان را ثابت كرده است. به اين ترتيب تا به حال 7 نفر در مصر به آنفلوآنزاي مرغي مبتلا شده اند كه دو نفر از آنها فوت كرده اند؛ 5 نفر ديگر يا بهبود يافته اند يا در حال درمان در بيمارستان هستند. مصر براي اولين بار دو ماه قبل از شيوع آنفلوآنزاي مرغي در ميان طيور خبر داد و دو هفته قبل اولين مورد ابتلاء انساني به آنفلوآنزاي مرغي در اين كشور را گزارش كرد.
تقدير از افراد ديابتي
امروزه همه ما مي  دانيم كه كنترل ديابت كار بس دشواري است و ديابتي هايي كه از كنترل مطلوب برخوردارند افرادي هستند كه به اين اهداف دست يافته اند. 1- از عوارض ديابت پيشگيري نموده اند، 2- از كيفيت مطلوب زندگي برخوردار شده اند.
انجمن ديابت ايران براي اولين بار در روز 5 مرداد ماه 1385، طي مراسمي از افراد ديابتي نوع 1 كه از كنترل مطلوب برخوردارند به ترتيب زير تقدير مي نمايد. ديابتي هاي نوع 1، با مدت ابتلاي 25 سال، مدال نقره، ديابتي هاي نوع 1، با مدت ابتلاي 50 سال، مدال طلا و ديابتي هاي نوع 1 با مدت ابتلاي 75 سال مدال داياماند.