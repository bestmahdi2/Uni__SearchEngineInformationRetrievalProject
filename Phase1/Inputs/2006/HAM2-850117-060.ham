با وجود قانون منع كار كودكان
يك ميليون كودك در ايران كار مي كنند
گروه اجتماعي: حدود يك ميليون كودك در ايران كار مي كنند و اين در حالي است كه در ماده 79 قانون كار و در مقاوله نامه 138 سازمان بين المللي كار، بر منع كار كودكان تاكيد شده است.
داور شيخاوندي- كارشناس آسيب هاي اجتماعي- به ايرنا گفت: سازمان بين المللي كار، كار كودكان را پس از سن 15سالگي مي پذيرد، اما پيش از اين سن مورد قبول اين سازمان نيست.
وي كه استاد دانشگاه نيز هست در ادامه مي گويد: كودكان كار به طور عام در كار خشت فعاليت مي كنند و برخي از آنها هم در ياري به پدر خانواده مزدي دريافت نمي كنند.
شيخاوندي يادآور مي شود: بيشتر اين كودكان با آگاهي سرپرست خانوار در جاي معيني به فعاليت اقتصادي مي پردازند و برخي از اين كودكان هم در خيابان ها براي كسب درآمد، گدايي پيشه مي كنند.
وي تاكيد كرد: متاسفانه با وجود تعهد به ميثاق هاي بين المللي، هنوز نهادي كه حمايت از كودكان را برعهده گيرد، در كشور فعاليت نمي كند.
شيخاوندي معتقد است: در صورتي كه نتوان از اين كودكان حمايت هاي همه جانبه كرد، بسياري از آنان در آينده نه چندان دور در صف مجرمان جامعه يا به عبارتي در صف باجگيران جامعه قرار مي گيرند و بهتر است هزينه اي كه در آينده براي مقابله با جرم در نظر گرفته مي شود امروز براي باسواد شدن و ديگر حمايت هاي اجتماعي كودكان ياد شده، صرف شود.
برخي سازمان هاي غيردولتي هم اكنون با دريافت كمك هاي مردمي از تعداد اندكي از اين كودكان حمايت مي كنند و با پرداخت بخشي از هزينه تحصيل آنان خانواده ها را به ادامه تحصيل كودكانشان ترغيب مي كنند.
شيخاوندي اظهار داشت: نبود فضاي زيستي مناسب براي بسياري از خانواده ها سبب مي شود كه كودكان ياد شده در خيابان ها پايدار بمانند و با اشتغالي كاذب نظير فروش گل، فال، آدامس و روزنامه كسب درآمد كنند.
به گفته اين استاد دانشگاه، ضروري است افرادي كه درصدد ساماندهي كودكان كار هستند آموزش هاي لازم در برخورد با آنان را كسب كنند تا در تعامل با كودكان كار به دليل حساسيت اين كار، كودكان دچار مشكلات روحي نشوند.
كودكان كار در شهرهاي بزرگ كشور پراكنده هستند و به طور عام در استان هاي شرقي كشور، بيش از ساير استان ها ساكن هستند. دختران به طور عام در كارهاي خانگي و پسران در رستوران ها، كارگاه هاي توليدي، ساخت و سازها، كوره پزخانه ها و به طور كلي در شرايط نامناسب به كار اشتغال دارند.
به گفته اين كارشناس، با توجه به اندك بودن تعداد سازمان هاي غيردولتي، نهادهاي دولتي با توجه به امتياز وسيعي كه در حوزه دولت است مي توانند تاثير به سزايي در كمك به كودكان ياد شده داشته باشند.
وي گفت: همچنين در بسياري از محلات، توانايي وسيعي از نيروهاي متخصص وجود دارد كه مي توان از توانايي آنان بدون اينكه بار سنگيني بر عهده دولت باشد با راهنمايي افراد متخصص در ياري به اين كودكان استفاده كرد به طوري كه نيمي از مشكلات كودكان كار با اين همياري ها، قابل حل است.