كارگر پمپ بنزين بندر ريگ به قتل رسيد
بندر ريگ - يك  كارگر شاغل  درمحل  جايگاه  توزيع  فرآورده هاي  نفتي  بندر ريگ  از توابع شهرستان  گناوه  توسط دو فرد ناشناس  به  قتل  رسيد.
يك  مسئول  آگاه  در گفت  وگو با ايرنا با تأييد وقوع  قتل اظهار داشت : در اين  حادثه  روح  الله - ر- بر اثر تيراندازي  دو راكب  موتور سيكلت  در محل  پمپ  بنزين  اين  بندر كشته  شد.وي  كه  خواست نامش فاش نشود افزود: علت  و انگيزه قاتلان  هنوز مشخص  نشده  و موضوع  در دست  بررسي  است .
دكتر محمد رضا بحراني  پزشك  قانوني  گناوه  نيز گفت : مقتول  كه  جواني 25 ساله  است  حدود ساعت  22 و 30 دقيقه  شنبه شب  بر اثر اصابت  دو گلوله  اسلحه كلاشينكف  به  ناحيه  سر و سينه ، جان  داده  است .