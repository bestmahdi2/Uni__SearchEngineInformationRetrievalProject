پيشخوان
شانگهاي ديلي
روزنامه شانگهاي ديلي، اخبار مربوط به شيوع آنفلوآنزاي مرغي را در صفحه اول خود پوشش داده است. اين روزنامه به نقل از وزير كشاورزي چين گفته است با توجه به كشف دو مورد ديگر آنفلوآنزاي مرغي در بين مردم چين، امكان اين كه اين بيماري طي هفته آينده در سراسر كشور شيوع زيادي پيدا كند بسيار زياد است.
از ماه اكتبر تا به حال، 14 نفر در چين به آنفلوآنزاي مرغي مبتلا شده اند كه 8 نفر از آنها جان خود را از دست داده اند.



سياتل پست اينتليجنسر
اين روزنامه خبر و عكس يك خود را به گردهمايي مسلمانان در سياتل آمريكا اختصاص داده است. در چند روز گذشته و پس از هتك حرمت حرمين عسكريين در سامرا مسلمانان در سراسر جهان اين اقدام را محكوم كرده اند و خواستار وحدت تمام مسلمانان در سراسر جهان شده اند.
اين عده از مسلمانان سياتل كه تعدادشان به 80نفر مي رسيد با گرد هم آمدن، ابتدا براي برقراري صلح در سراسر جهان و سپس براي وحدت ميان مسلمانان دعا كردند.