ايران خودرو سهام بانك پارسيان را نمي فروشد
فارس: مديرعامل شركت ايران خودرو گفت: فروش سهام متعلق به ايران خودرو در بانك پارسيان، فعلا منتفي است.
منوچهر منطقي در پاسخ به شايعاتي كه گفته مي شد براي سهام متعلق به ايران خودرو در بانك پارسيان مشتريان تازه اي پيدا شده  است، گفت: خير، اين اخبار قديمي است.
وي در پاسخ به اين پرسش كه آيا ديگر قصد فروش سهام ايران خودرو در پارسيان را نداريد؟ گفت: فعلا بحث فروش سهام ايران خودرو در بانك پارسيان منتفي است.
مدير عامل ايران خودرو در حالي از منتفي شدن تصميم اين شركت براي فروش سهام عمده خود در بانك پارسيان سخن گفت كه برخي خبرگزاري ها از تمايل مجموعه هايي چون وزارت نفت، صندوق بازنشستگي نفت، سرمايه گذاري تدبير، آستان قدس رضوي و سرمايه گذاري تامين اجتماعي براي خريد سهام ايران خودرو در پارسيان خبر داده بودند.