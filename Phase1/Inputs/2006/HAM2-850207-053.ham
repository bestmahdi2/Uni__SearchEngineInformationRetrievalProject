كاهش روند ابتلا به ايدز بين معتادان
ايلنا: عضو كميته كشوري مبارزه با ايدز اعلام كرد: روند ابتلا به بيماري ايدز بين معتادان، 50 درصد كاهش يافته است.
دكتر مينو محرز، عضو كميته كشوري مبارزه با ايدز، گفت: طبق آخرين آمار اعلام شده بيماري ايدز بين معتادان كاهش يافته كه هنوز مشخص نيست اين روند كاهش به چه دليلي است.وي افزود: احتمال دارد اين كاهش آمار به دليل برنامه  هاي كنترل معتادان باشد و اين كاهش نتايج خوبي دارد.
وي تصريح كرد: بر اساس آمارهاي موجود انتقال بيماري ايدز از طريق روابط جنسي در حال رشد و افزايش است.وي يادآور شد: آمار بيماري ايدز در ايران طبق آخرين اطلاعات ارائه شده به 13هزارو 40 نفر رسيده است.
محرز، با اشاره به افزايش موارد ابتلا به ايدز در سال،85 گفت: آخرين آمار تعداد مبتلايان به ايدز در سال گذشته بيش از 12 هزار نفر بوده كه امسال اين رقم به بالاي 13 هزار نفر رسيده است.