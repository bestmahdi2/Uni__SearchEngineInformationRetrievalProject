دومين مركز ساماندهي معتادان خياباني در منطقه آزادي افتتاح مي شود
ايسنا: معاونت بهداشت دانشگاه علوم پزشكي ايران با توجه به سياست وزارت بهداشت، درمان و آموزش پزشكي مبني بر كنترل معتادان خياباني، دومين مركز ساماندهي معتادان خياباني را 5 بهمن ماه سال جاري در منطقه آزادي تهران راه اندازي مي كند.
علي اسدي، كارشناس برنامه هاي پيشگيري از اعتياد معاونت بهداشتي دانشگاه علوم پزشكي ايران افزود: مراكز ساماندهي معتادان خياباني با همكاري دانشگاه هاي علوم پزشكي و مراكز درماني خصوصي و به منظور پيشگيري از انتقال بيماري هايي همچون ايدز و هپاتيت توسط معتادان تزريقي، در مناطق شلوغ و پرخطر شهر داير مي شود.
وي به فعاليت هايي كه مراكز ساماندهي معتادان خياباني(dic)انجام مي دهند اشاره كرد و اظهار داشت: در اين مراكز بسته هايي حاوي سرنگ، سرسوزن، پنبه، الكل، چسب زخم و كاندوم به صورت رايگان در اختيار معتادان قرار مي گيرد. همچنين با حضور يك پزشك، يك پرستار و نيروهاي خدماتي در اين مراكز، خدمات بهداشتي درماني نيز به اين افراد ارائه مي شود. كارشناس برنامه هاي پيشگيري از اعتياد معاونت بهداشتي دانشگاه علوم پزشكي ايران گفت: دانشگاه علوم پزشكي ايران سعي دارد، علاوه بر دو مركز ساماندهي معتادان خياباني كه در مناطق يافت آباد و آزادي افتتاح شده، مراكزي را نيز در مناطق كرج و غرب تهران(صادقيه)راه اندازي كند.
گفتني است وزارت بهداشت، درمان و آموزش پزشكي سالانه 300 ميليون ريال اعتبار در اختيار هر مركز ساماندهي معتادان خياباني قرار مي دهد و دانشگاه هاي علوم پزشكي نيز موظفند تجهيزات مورد نياز اين مراكز را تهيه كنند.