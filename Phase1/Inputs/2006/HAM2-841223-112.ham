تغيير تاريخ هجري به شاهنشاهي
نخستين ثمره فعاليت حزب رستاخيز كه به دستور شاه تشكيل شده بود،  مجلس دوره بيست و چهارم بود كه در شهريور 1354 افتتاح شد. شاه تلويحاً كليه ضعف ها و عقب ماندگي ها را به آثار و مظاهر بازمانده از غلبه فرهنگي و معنوي اسلام نسبت داد.
در پايان سال،1354  مجلسين شوراي ملي و سنا در يك اجلاس مشترك تصويب كردند كه مبدا تاريخ به شاهنشاهي تغيير يابد و مردم و سازمان هاي ملي و دولتي موظف شدند تاريخ جديد را به كار برند و تاريخ هجري كه تاريخي اسلامي و منشا آن هجرت پيامبر اسلام از مكه به مدينه است،  از بين برود. در توجيه اين عمل در كتاب تاريخ سال چهارم آموزش متوسطه نوشتند: «در تاريخ 25 اسفند 1354 خورشيدي،  با تصويب مجلسين شوراي ملي و سنا،  مقرر شد تاجگذاري كورش كبير در سال 599 پيش از ميلاد مسيح،  مبدا سال خورشيدي و سرآغاز تاريخ سياسي و اجتماعي ايران قرار گيرد. به همين مناسبت اول سال 1355 هجري خورشيدي آغاز سال 2535 شاهنشاهي،  سال رسمي كشور شاهنشاهي ايران اعلام شد».
امام خميني(ره)در پيام عيد فطر 1355 به كارگيري تاريخ شاهنشاهي را حرام اعلام نمودند و فرمودند: «... براي تضعيف اسلام و محو اسم آن نغمه شوم تغيير مبدا تاريخ را ساز كردند؛ اين تغيير از جنايات بزرگي است كه در اين عصر به دست اين دودمان كثيف واقع شد. بر عموم ملت است كه با استعمال اين تاريخ جنايتكارانه مخالفت كنند و چون اين تغيير، هتك اسلام و مقدمه محو اسلام است،  خداي نخواسته،  استعمال آن بر عموم،  حرام و پشتيباني از ستمكار و ظالم، مخالف با اسلام عدالتخواه است...».