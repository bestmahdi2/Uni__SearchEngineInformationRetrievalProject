4500 متر از تپه هاي هگمتانه آزاد مي شود
485 ميليون تومان اعتبار به آزادسازي بخشي از تپه هاي هگمتانه اختصاص يافت.
به گزارش خبرگزاري ميراث فرهنگي و گردشگري، حبيب الله رشيدبيگي، مدير پايگاه تپه هاي هگمتانه ضمن بيان اين مطلب گفت: با اختصاص اين اعتبار، حدود 4500 متر از تپه هاي هگمتانه آزاد مي شود.
وي افزود: براساس بررسي كارشناسان تا پايان تير ماه، 16 پلاك از خانه هايي كه روي تپه هگمتانه واقع شده اند خريداري مي شوند تا بخش ديگري از اين تپه براي كاوش و يافتن آثار جديد آزاد شود.
رشيد بيگي در همين زمينه گفت: پس از خريداري كامل خانه ها، شروع به تخريب و خاكبرداري مي كنيم و پس از آن حصاركشي محوطه را شروع مي كنيم تا براي كاوش آماده شود.
وي در خصوص فعاليت هاي ديگر تپه هگمتانه گفت: در حال حاضر مشاور در حال طراحي حياط و محوطه بيروني كليساي استپانوس است تا پس از طراحي كامل، اجراي آن را شروع كنيم.