«فنا» باز هم صدرنشين شد
گروه ادب و هنر- علي رغم تمام جنجال هايي كه در ارتباط با درام اجتماعي و جوان پسند «فنا» وجود دارد، اين فيلم در هفته دوم نمايش خود نيز صدرنشين جدول هفتگي فروش سينماهاي هند شد.
به نوشته سايت اينترنتي اينديا اف ام، «فنا» با يك فروش خيلي خوب در دهمين روز نمايش خود لقب يك كار بسيار پرفروش را گرفت. تحليلگران هندي پيش بيني مي كنند اين فيلم تبديل به يكي از پرفروش ترين محصولات سينمايي كل تاريخ صنعت سينمايي هند شود. نمايش بين المللي فيلم هم با موفقيت عظيمي روبه رو بوده است. «فنا» در 3 كشور آمريكا، انگليس و استراليا(كه فيلم هاي هندي در اين كشورها تماشاگر زيادي دارند)طي 10 روز اول نمايش حدود 5/5 ميليون دلار فروش كرد.
عامرخان و كاجول بازيگر «فنا» هستند. ايالت گوجرات هند دو هفته قبل اعلام كرد كه فيلم را به دليل اظهارات تند عامرخان به نمايش عمومي نمي گذارد.