كارنامه دو ماهه تابستان بورس
120 هزار نفر 6200 ميليارد ريال در دو ماه گذشته سهام خريدند
گروه بورس- تازه ترين آمار دريافتي از حركت 6 هزار و 200 ميليارد ريال نقدينگي در طول دو ماه سپري شده از تابستان امسال به سوي بازار سهام حكايت دارد.
به گزارش همشهري، در تير و مرداد امسال، 120 هزار نفر در صف خريد 8/1 ميليارد برگه سهم عرضه شده در بورس تهران ايستادند. در اين مدت سهم 270 شركت پذيرفته شده در تالارهاي مبادلات داد و ستد شد.
اين آمار نشان مي دهد پنج شركت معادن و فلزات، ايران خودرو، سايپا، چادرملو و سرب و روي ايران، از جمله سهام هاي پرطرفدار بازار از ابتداي تابستان تاكنون بوده اند.
در اين مدت 9 هزار نفر با پرداخت 364 ميليارد ريال 123 ميليون سهم سرمايه گذاري معادن و فلزات را به سبد دارايي هاي خود افزوده اند. قيمت سهام اين شركت در طول دو ماه گذشته 5/53 درصد افزايش يافته است.
ايران  خودرو نيز با توجه به 7 هزار نفري كه براي سهام اين شركت خودروسازي دستور خريد صادر كرده اند در رتبه دوم جدول سهام پرطرفدار بورس طي تابستان جاي گرفته است. تعداد خريداران سايپا نيز در اين مدت به مرز 6 هزار نفر رسيده تا خودروسازان جايگاه محكمي در جمع پرطرفدارهاي بورس پيدا كنند.
چادرملو و شركت ملي سرب و روي دو شركت معدني ديگري هستند كه هريك با جذب بيش از چهار هزار خريدار در جمع پنج شركت اول بازار از نظر ميزان تقاضا جاي گرفته اند.
در تابستان امسال قيمت سهام هر سه شركت معدني يعني معادن و فلزات، چادرملو و سرب و روي ايران بين 20 تا 53 درصد افزايش يافته، اما قيمت سهام دو شركت خودروسازي سايپا و ايران خودرو با وجود افزايش تقاضا براي آنها به دليل برگزاري مجامع عمومي نسبت به بهار امسال نزول كرده است.
از ابتداي تابستان امسال تاكنون بيشترين سود حاصل از رشد قيمت سهام در بورس تهران نصيب سهامداران «باما» شده به طوري كه در اين مدت ارزش دارايي سهامداران اين شركت 188 درصد رشد كرده است.
ظرف دو ماه گذشته 1700 نفر در صف خريد 6 ميليون سهم را «باما» ايستاده و 203 ميليارد ريال براي افزودن اين سهام به سبد دارايي هايشان پرداخته اند.
صنعتي آما و فرآورده هاي تزريقي ايران دو شركت ديگري هستند كه با حجم اندك معاملات ارزش سهامشان در حدود 70 درصد افزايش يافته و در جمع سه شركت سودآور بورس در طول دوره سپري شده از تابستان 85 قرار گرفته اند.