وزير كار و امور اجتماعي اعلام كرد:
فضاي ايجادشده در زمينه اخرا ج كارگران ناشي از كاهش سود برخي كارفرمايان است
گروه اقتصادي: وزير كار و امور اجتماعي فضاي كنوني ايجاد شده در زمينه اخراج كارگران را ناشي از كاهش سود برخي كارفرمايان و كار تبليغاتي آنان دانست.
به گزارش همشهري محمد جهرمي وزير كار و امور اجتماعي در گفتگو با فارس آمار و ارقام بسيار بالايي را كه از اخراج كارگران واحدهاي صنعتي از جمله اخراج 10 هزار كارگر بخش نساجي در سال جاري  گزارش شده  را با توجه به آمارهاي وزارت كار از سطح كشور مردود دانست و گفت: از 10 ميليون نيروي كار در بخش هاي مختلف ساختماني و صنعت و معدن چه در بخش دولتي و خصوصي هر سال به دليل پايان قراردادها تحولاتي را داشته، داريم و خواهيم داشت.
وي تأكيد كرد در دو ماه اخير تفاوت معني داري در آمارهاي بيكاري كارگران در سال 84 با سال قبل مشاهده مي شود.
پيشنهاد مشترك وزارت كار و صنايع
وي در مورد پيشنهاد  وزير صنايع و معادن مبني بر كاهش 5درصدي نرخ بيمه كارفرمايان، اظهارداشت: اين پيشنهاد، پيشنهاد مشترك وزارت كار و امور اجتماعي و وزارت صنايع در جهت كاهش هزينه هاي كارفرمايان و قيمت تمام شده محصولات در كشور است.
جهرمي خاطرنشان كرد: دولت در حال بررسي كارشناسي كاهش 5 درصدي نرخ بيمه كارفرمايان است و هفته جاري در اين خصوص تصميم گيري مي كند.