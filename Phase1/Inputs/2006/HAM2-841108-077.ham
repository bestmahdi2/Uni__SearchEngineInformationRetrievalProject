رئيس مركز مديريت بيماري  هاي وزارت بهداشت:
گروه  هاي خط اول در معرض خطر آنفلوآنزاي پرندگان، واكسينه مي  شوند
ايلنا: گروه  هاي خط اول در معرض خطر قرار دارند، بايد قبل از وقوع هرگونه ابتلا به بيماري واكسينه  شوند.
به گزارش خبرنگار خبرگزاري كار ايران، ايلنا، دكتر گويا، رئيس مركز مديريت بيماري  هاي وزارت بهداشت، درمان و آموزش پزشكي، در نشست مطبوعاتي صبح ديروز، در خصوص اقدامات پيشگيرانه و مقابله با ورود و شيوع بيماري آنفلوانزاي پرندگان به كشور، گفت: موارد انساني بيماري آنفلوانزاي فوق حاد طيور فقط در 5 كشور تايلند، اندونزي، كامبوج، ويتنام و چين بوده و براي اولين بار در تركيه به عنوان كشوري خارج از جنوب شرقي آسيا مشاهده شده است.
وي، با ابراز نگراني از ورود بيماري آنفلوانزاي پرندگان به كشور، اظهار داشت: به محض ورود اين بيماري به كشور تركيه اقدامات محيطي نظير كنترل ورود پرندگان از تركيه به كشور، پاكسازي مناطق مرزي، كنترل ورود و خروج مسافران، توقف موقت يك  روزه آنان همچنين كنترل و ضدعفوني اتومبيل  ها توسط وزارت جهاد كشاورزي و همكاري ساير نهادهاي مسئول انجام شده است. گويا، با اشاره به ساير اقدامات صورت گرفته در كشور، بيان كرد: از ديگر اقدامات صورت گرفته در رابطه با مسأله بهداشتي، آموزشي، اطلاع  رساني در سطح وسيع به خصوص در مناطق شمالي كشور، پيش  بيني واكسيناسيون براي گروه  هاي در خطر، تهيه داروهاي لازم، آماده  سازي پزشكان در سراسر كشور به ويژه در آذربايجان غربي و اقداماتي جهت درمان به موقع در صورت وقوع بيماري بوده است.
وي در ادامه تصريح كرد: همچنين بيمارستان  ها در خط اول در آمادگي به سر مي  برند، به ويژه در ماكو و اروميه كادر بيمارستاني آموزش  هاي لازم را جهت مقابل و درمان ديده  اند، ضمن آن  كه امكانات به اندازه كافي موجود است.
رئيس مركز مديريت بيماري  هاي وزارت بهداشت، درمان و آموزش پزشكي، با بيان اينكه هيچ موردي از بيماري در پرنده و انسان در كشور به ثبت نرسيده، در ادامه با اشاره به علايم بيماري، افزود: بروز علايم بيماري در انسان مانند سرماخوردگي معمولي آغاز مي  شود؛ البته با تب، گلودرد، آبريزش بيني، درد عضلاني، كوفتگي بدن همراه است و پس از 3 تا 5 روز پس از بروز اين علائم وجود اختلالات تنفسي بيمار بايد بستري و تحت مداوا قرار گيرد. وي تصريح كرد: البته كساني كه در تماس با پرنده از نزديك هستند، مانند كساني كه در مرغداري  ها به بريدن سر پرندگان و يا كارهاي ديگر مرتبط با آن هستند، در صورت بروز اين علايم در اولويت قرار دارند.
گويا، مهم ترين راه مقابله با اين بيماري را جلوگيري از تشويش و اضطراب اذهان عمومي دانست و در ادامه گفت: وزير بهداشت، درمان و آموزش پزشكي شخص اول مسئول سلامت مردم است و وظيفه پاسخ  گويي به مردم را دارد. وي، همچنين با اشاره به راه  هاي مقابله با اين بيماري، خاطرنشان كرد: گوشت مرغ در 70 درجه سانتي  گراد حداقل نيم ساعت هميشه بايد پخته شود، ضمن آنكه در هنگام تماس با گوشت مرغ و تخم  مرغ بايد از دستكش استفاده كرد و يا دست  ها را با آب و صابون شستشو داد.
رئيس مركز مديريت بيماري  هاي وزارت بهداشت، درمان و آموزش پزشكي، با بيان اين  كه از طريق خوردن گوشت پخته شده و يا تخم  مرغ پخته شده بيماري انتقال نمي  يابد، در ادامه عنوان كرد: همچنين گروه  هاي خط اول كه در معرض خطر قرار دارند، بايد قبل از وقوع هر بيماري واكسينه شوند و گروه  هاي بعدي به عنوان پاسخ به اتفاق در صورت آلوده شدن پرنده  ها در پاسخ به آن اتفاق به مبتلايان واكسن زده مي  شود؛ البته اين واكسيناسيون از ابتلا به آنفلوانزاي انساني جلوگيري مي  كند.