سازمان توسعه صنعتي سازمان ملل اعلام كرد:
ايران از نظر ارزش توليدات صنعتي22 پله در جهان صعود كرد
فارس: سازمان توسعه صنعتي سازمان ملل در گزارش سال 2005 خود اعلام كرد: جمهوري اسلامي ايران از نظر سرانه ارزش افزوده  بخش صنعت با 22 پله صعود در جايگاه 79 جهان قرار گرفت.
در گزارش سال 2005 سازمان توسعه صنعتي سازمان ملل موسوم به «گزارش توسعه صنعتي سال 2005» سرانه ارزش افزوده در بخش صنعت در ايران 303 دلار اعلام شده است. اين رقم نسبت به اوايل دهه 1990 بيش از 55 درصد افزايش داشته است.
سرانه ارزش افزوده بخش صنعت ايران در سال 1990ميلادي 168 دلار اعلام شده بود.بدين ترتيب جايگاه ايران از نظر سرانه ارزش افزوده بخش صنعت از رتبه صد و يكم در سال 1990 به رتبه هفتاد و نهم ارتقاء يافته است.
سوئيس با سرانه ارزش افزوده اي معادل 12191 دلار در جايگاه نخست جهاني از اين نظر قرار دارد و ژاپن با سرانه ارزش افزوده اي معادل 9851 دلار و فنلاند با 8389 دلار به ترتيب در رتبه هاي دوم و سوم قرار دارند.
سوئد، ايرلند، لوكزامبورگ، اتريش، آلمان، سنگاپور و بلژيك نيز به ترتيب رتبه هاي چهارم تا دهم را به خود اختصاص داده اند.
مقام نهم در خاورميانه
در اين گزارش ايران ميان 11 كشور خاورميانه در جايگاه نهم ازنظر رشد صنعتي قرار دارد.در ميان كشورهاي خاورميانه اي بحرين با شاخص 483/0 در رتبه اول خاورميانه ازنظر رشد و پيشرفت صنعتي قرار گرفته است و پس از اين كشور به ترتيب كشورهاي اردن با 46/،0 لبنان با 439/،0 كويت با 373/،0 قطر با 289/،0 سوريه با 225/،0 امارات با 146/،0 عربستان با 144/،0 ايران و عمان با 116/0 و يمن با 056/0 به ترتيب در رتبه هاي بعدي قرار دارند.