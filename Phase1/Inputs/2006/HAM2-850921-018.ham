مقاومت شاخص در برابر سهام خودرو
گروه بورس- در مبادلات روز گذشته بورس كاهش ارزش سهام سايپا و ايران خودرو 9 واحد شاخص كل را پايين كشيد اما در نهايت اين شاخص با 4 واحد افزايش به كار خود پايان داد.
به گزارش همشهري، ديروز شاخص كل بورس تهران با 4 واحد افزايش به 9 هزار و 879 واحد رسيد. شاخص بازده بازار و صنعت نيز هر كدام به ترتيب با 12 و 3 واحد افزايش روبه رو شدند. شاخص واسطه گري هاي مالي نيز 6 واحد رشد كرد.معاملات روز گذشته تالار شيشه اي در حالي رقم خورد كه كاهش ارزش سهام دو خودرويي معروف بازار يعني ايران خودرو و سايپا در مجموع 9 واحد شاخص كل بورس را كاهش داد كه در اين ميان سهم ايران خودرو 2 و سايپا 7 واحد بود. اما در آن سوي بازار بار ديگر سهام معدني و پتروشيمي منجر به رونق معاملات و افزايش شاخص شدند.