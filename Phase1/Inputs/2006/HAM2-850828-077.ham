تخريب جنگل هاي شمالبا سرعتي بيش از معدل جهاني
گروه شهري سرعت تخريب و پسروي جنگل هاي شمال موجب شده تا مساحت جنگل هاي شمال به كمتر از 2 ميليون هكتار كاهش يابد.
استاد دانشگاه منابع طبيعي دانشگاه تهران به ايسنا گفت: روند تخريب و پسروي جنگل هاي شمال در مقايسه با نرم جهاني نه تنها كمتر نبوده بلكه تا حدودي بيشتري هم بوده است.
دكتر محمد رضا مهاجر در چهارمين كارگاه آموزشي منطقه اي نشانه گذاري و جنگل شناسي همگام با طبيعت در نوشهر اظهار داشت: در ايران باستان 5 ميليون هكتار جنگل در شمال وجود داشت كه سطح اين جنگلها اكنون به 9/1 ميليون هكتار كاهش
يافته است.
وي با اشاره به اين كه امروزه در دنيا حدود 4 ميليارد هكتار جنگل وجود دارد، افزود: طي 10 هزار سال گذشته با گسترش شهر نشيني و تمدن بشري اين جنگل ها از بين رفت.
استاد دانشگاه تهران در ادامه اظهار داشت: حدود 13 ميليارد هكتار خشكي بر روي كره زمين وجود دارد كه چنانچه در اين سطح دخالتي از سوي انسان صورت نگيرد و آن را به حال خود رها كند، تقريبا نصف اين منطقه قابليت جنگل شدن را دارد.