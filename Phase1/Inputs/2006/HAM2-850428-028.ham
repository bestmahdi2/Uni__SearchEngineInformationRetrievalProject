دريچه
آزمايش خون و تشخيص سرطان ريه



ناصر مؤمني: يك گروه از محققان آمريكايي در تازه ترين تحقيق خود دريافتند كه يك روش ساده براي تشخيص سرطان ريه، انجام يك آزمايش ساده خون با هدف بررسي چگونگي پاسخ دفاعي بدن به تومورها است.آزمايشي كه بر اساس اين تحقيق روي نمونه خون تعدادي از بيماران انجام شد و سلولهاي مستعد سرطان را در افراد، سالها پيش از اين كه بيماري سرطان آنان تأييد شود، مورد شناسايي و تشخيص قرار داد.در صورت تأييد نهايي دقت و صحت اين تحقيق، اين امر مي تواند به پيدايش روشي جديد جهت تشخيص به موقع ديگر گونه هاي سرطان بر مبناي بررسي هاي خوني كه تاكنون از طريق آزمايش psa يا آنتي ژن ويژه پروستات صورت مي گرفت، منجر شود.
سرطان ريه بسيار بيش از ديگر انواع سرطان عامل مرگ انسانها در جهان است و همه ساله به طور ميانگين 10 ميليون نفر به آن مبتلا مي شوند كه نيمي از اين افراد طي يك سال جان خود را از دست مي دهند.به رغم اين كه روش هاي جدي شناسايي تومورهاي سرطاني با استفاده از اشعه مخصوص ايكس يا سي تي اسكن، قادر به شناسايي تومورهاي سرطاني است، با اين وجود در موارد بسياري مشاهده شده است هنگامي كه بيمار تحت عمل نسبتاً  دردآور نمونه برداري قرار مي گيرد، پزشكان تازه درمي يابند كه نمونه مورد آزمايش اساساً  سرطاني نيست و هنگامي كه بيماران نشانه هاي آشكار بيماري را از خود بروز مي دهند، در واقع زمان براي درمان آنان ديگر دير شده است. منبع: رويترز
بالارفتن قند خون
و خطر آلزايمر
همشهري آنلاين: پژوهشگران سوئدي مي گويند افزايش ميزان قند خون، خطر ابتلا به بيماري آلزايمر را افزايش مي دهد. بررسي  هاي قبلي، رابطه اي ميان ابتلا به ديابت نوع 2 و خطر آلزايمر را نشان داده بود. در اين بررسي، پژوهشگران در نظر داشتند كه اين فرضيه را امتحان كنند كه آيا ديابت مرزي(وضعيت پيش- ديابت)هم عاملي خطرساز براي دمانس و بيماري آلزايمر به حساب مي آيد يا نه؟ نتايج نشان داد كه افزايش خطر ابتلا به بيماري آلزايمر در افرادي كه ميزان قند خون آنها بالاست اما به حدي نرسيده است كه تشخيص ديابت در آنها داده شود نيز وجود دارد. اين رابطه به خصوص وقتي قوي تر بود كه اين افراد دچار افزايش شديد فشارخون نيز بودند. تعداد افرادي كه در وضعيت پيش- ديابت هستند بسيار بيشتر از افرادي است كه ديابت دارند.