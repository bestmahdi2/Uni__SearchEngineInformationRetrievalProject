دريچه
مراقبت براي همه
همشهري آنلاين- 14 نوامبر(23 آبان)هر سال روز جهاني ديابت ناميده مي شود. بيش از 200 ميليون نفر در سراسر جهان مبتلا به ديابت هستند. بسياري از آنها مراقبت هاي مورد نياز را دريافت نمي كنند.هدف روز جهاني ديابت كه امسال با شعار مراقبت ديابت براي همه برگزار مي شود، افزايش آگاهي جوامع محروم و گروه هاي آسيب پذير چه در كشورهاي توسعه يافته و رو به توسعه است كه در دسترسي به مراقبت بهداشتي مطلوب دچار مشكل هستند، چرا كه يا تحت پوشش نظام مراقبت بهداشتي نيستند، يا به هر دليل به خدمات بهداشتي مربوط به ديابت كمتر دسترسي دارند، يا از خدمات در دسترس كمتر آگاهي دارند.روز جهاني ديابت 2006 مشخص كننده پايان اولين مرحله طرح مشترك who ,idf تحت عنوان ديابت، هم اكنون عمل كنيد است و با نوزدهمين كنگره جهاني ديابت در آفريقاي جنوبي همزمان است. روز جهاني ديابت از سال 1991با همكاري بنياد بين المللي(idf)و سازمان جهاني بهداشت(who)هر سال برگزار مي شود.
همايش روز جهاني ديابت در ايران نيز به وسيله انجمن ديابت ايران و با همكاري وزارت بهداشت، انجمن متخصصين غدد درون ريز و بنياد امور بيماري هاي خاص سه شنبه 23 آبان در تالار علامه اميني دانشگاه تهران برگزار  شد.