دبير انجمن داروسازان ايران: پروتكل دارويي كشور تغيير مي  كند
ايلنا: دبير انجمن داروسازان ايران، اعلام كرد: پروتكل دارويي كشور تغيير مي  كند تا از اين طريق بتوانيم داروهاي ضروري  تر را در پروتكل قرار دهيم.
سيدجمال سعيدواقفي، دبير انجمن داروسازان ايران، گفت: هر سال در پروتكل دارويي كشور تغييراتي ايجاد مي  شود كه براي سال جديد هم اين تغييرات در نظر گرفته شده است.
وي افزود: برخي داروهاي جديد كه در دنيا مصرف مي   شود، در پروتكل لحاظ خواهد شد و برخي داروهايي كه مصرف آنها كاهش يافته از پروتكل خارج مي  شود. به گفته واقفي، براي تنظيم پروتكل دارويي كشور به گونه  اي عمل مي  شود تا داروهاي غيرضروري از ليست داروهاي يارانه  اي حذف و داروهاي حياتي به آن اضافه شود.
وي تصريح كرد: اين تغييرات چندان زياد نيست و معمولاً تغييراتي محدود در تنظيم پروتكل دارويي كشور ايجاد مي  شود.
وي يادآور شد: تغيير پروتكل دارويي كشور بسيار ضروري است؛ زيرا تغيير بيماري  ها و ظهور بيماري  هاي نوپديد چنين كاري را ضروري مي  كند. دبير انجمن داروسازان ايران, با اشاره به وجود برخي داروهاي غيرضروري در پروتكل گفت: برخي داروهاي ضروري مثل داروي بيماران صعب  العلاج در پروتكل نيست كه بايد از طريق اصلاحات اين داروها را وارد ليست كنيم.
وي درپايان خاطرنشان كرد: تعداد داروهاي يارانه  اي از سال 76 تاكنون در سطح 107 قلم ثابت مانده است