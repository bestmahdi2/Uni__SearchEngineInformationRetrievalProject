اخبار كوتاه
كوري، پربيننده ترين نمايش-نمايش كوري به كارگرداني منيژه محامدي كه اجراي خود را از پنجم مهر ماه در تالار اصلي آغاز كرده تاكنون با 29 اجرا، هشت هزار و 227 تماشاگر داشته و قصه تلخ طلا كار بهروز غريب پور با 4 اجرا پذيراي 398 تماشاگر بوده است. نمايش هاي كوچ در كوچ، بدون خداحافظي و مرگ ابريشم نيز به ترتيب 704، 762 و 1645 تماشاگر داشته اند.
جشنواره تئاتر رضوي- بازبيني آثار نمايشي چهارمين جشنواره تئاتر رضوي آغاز شده و تا 15 آبان نيز ادامه دارد. در اين مرحله 45 اثر نمايشي از تهران و شهرستان ها توسط هيأتي متشكل از سرسنگي، مسافر آستانه، حيدري، صالح پور، راضي و خورشيد باختري بازبيني مي شوند.
شهرداري و دلگرمي سينما-محمدعلي نجفي، كارگردان سينما معتقد است مفهومي كه فيلمسازان ما از هويت شهري در فيلم هايشان استفاده مي كنند، اگر همراه با حفظ هويت ايراني باشد تاثيرگذار است، شهرداري هم مي تواند از طريق حمايت هاي مادي و معنوي در توليد و عرضه فيلم سينمايي نگراني تهيه كننده ها و سرمايه گذاران سينما را كاهش دهد.



باران در جشنواره بلغارستان-در بيستمين دوره جشنواره بلغارستان كه از 12 تا 21 آبان در دو شهر صوفيه و پلوديو برگزار مي شود، 75 فيلم در بخش هاي مختلف به نمايش درمي آيند. باران ساخته مجيد مجيدي روز گذشته در اين جشنواره به نمايش درآمد. اين جشنواره مخصوص فيلم هاي برجسته جهان است و بخش مسابقه و اهداي جوايز ندارد.
تاسيس شوراي هماهنگي در بيروت- شوراي هماهنگي نويسندگان مسلمان متشكل از تعدادي از برجسته ترين نويسندگان لبناني به همت رايزني جمهوري اسلامي ايران در بيروت تاسيس شد. اين شورا با هدف اصلي هماهنگي سازي و مديريت فعاليت هاي علمي، فرهنگي و اسلامي تاسيس شده و جلساتي با حضور نويسندگان لبناني برگزار مي كنند.
الجزيره، محبوب ترين رسانه عرب- شبكه تلويزيوني الجزيره از سوي مجله معتبر فوربس به عنوان محبوب ترين برند دنياي عرب معرفي شد. براساس يك نظرسنجي در 19 كشور جهان، بعد از الجزيره، البيان  عربستان در رتبه دوم قرار گرفته است.
جشنواره پليس-خسرو سينايي كه اين روزها مشغول تدوين فيلم مثل يك قصه است، درباره جشنواره پليس گفت: نفس برگزاري جشنواره فيلم پليس مهم است، اما اين جشنواره بايد فيلم هاي متنوعي براي ارائه داشته باشد.
برگزيدگان جشنواره رويش- برگزيدگان دومين جشنواره فيلم كوتاه ديني رويش معرفي شدند.
جليل عرفان منش، صديقه رضواني نيا و غلامرضا يوسف زاده در بخش مقالات و پژوهش سينماي ديني، ندا ثابتي، سيدوحيد حسيني و نادر ساعي ور و رضا آزادگي در بخش فيلمنامه به عنوان نفرات برتر انتخاب شدند.
موفقيت شاعر زباله ها- فيلم شاعر زباله ها ساخته محمد احمدي كه چند روز پيش از جشنواره اوكراين برنده جايزه كليساهاي جهاني شده بود، در جشنواره تاجيكستان نيز جايزه اول را به خود اختصاص داد. فاطمه معتمدآريا نيز به عنوان داور فيلم هاي بخش مسابقه در اين جشنواره حضور داشت.