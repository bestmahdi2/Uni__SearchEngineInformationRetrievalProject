هوافضا، ناسا و ديگر هيچ
عميد نمازي خواه
پس از نمايش جذاب برادران رايت- با هواپيماي بسيار ساده اي كه ساخته بودند و كمتر از يك دقيقه پرواز كرد- براي عموم در ايالات متحده و اروپا در سال 1908 انقلابي واقعي در توسعه هوانوردي به وجود آمد. در نتيجه اين توسعه سريع مي بايست به وسيله تحقيقات جديد در آيروديناميك، جلوبرنده، سازه و كنترل پروازي تغذيه مي شد. در آن زمان تحقيق در هوانوردي بعضي وقت ها بسيار پرهزينه بود، ولي هميشه طالب ذكاوت هوشمندان بود و معمولاً نياز به تجهيزات آزمايشگاهي ويژه اي داشت. يك چنين تحقيقاتي در خيلي از موارد، بيشتر از حد منابع مالي بود و براي صنعت خصوصي، غيرمعمول به نظر مي رسيد؛ از اين رو تحقيقات بنيادين مورد نياز براي باروركردن و پيمودن راه توسعه هوانوردي در قرن بيستم بايد به وسيله دولت ها به  وجود مي آمد.
در اوايل قرن بيستم، دولت بريتانيا مدرسه اي را براي پرواز با بالون و كايت نظامي براي پرواز در فارن بارو انگلستان ترتيب داد. تا سال،1910 كارخانه سلطنتي هواپيمايي در فارن بارو كار خود را شروع كرده بود. اولين طراح هواپيما و خلبان آزمايشي اين كارخانه جفري دي هاوي لند معروف بود. اين اولين تجهيزات دولتي هوانوردي در تاريخ بود و در ادامه عمليات به سرعت توسط مؤسسه سلطنتي هواپيمايي(rae)تكامل پيدا كرد كه امروزه هم هنوز در حال انجام تحقيقات هوانوردي براي دولت بريتانيا است. در ايالات متحده آمريكا، توسعه هواپيما و همچنين تحقيقات هوانوردي بعد از سال1910 سست و كمرنگ شد. در خلال دهه بعد، ايالات متحده به طور عجيبي از اروپا در هوانوردي عقب افتاد. اين موضوع موجب شد كه دولت ايالات متحده يك مكانيزم براي بيرون آمدن خود از دوران تاريكي هوانوردي به وجود آورد. در سوم مارس،1915 دستور براي ايجاد كميته ملي مشورتي هوانوردي(aca)ابلاغ شد و بودجه اوليه اي به ميزان 5هزار دلار براي مدت 5سال(البته هر سال 5هزار دلار)به آن اختصاص داده شد. اين كميته در ابتدا از 12عضو برجسته بامعلومات و متخصص در زمينه هوانوردي تشكيل شد. در ميان اعضاي قراردادي در سال،1915 پرفسور جوزف اس.آميز از دانشگاه جان هاپكينز(كه بعد ها رئيس دانشگاه جان هاپكينز شد)و پرفسور ويليام اف.دوراند از دانشگاه استانفورد بودند كه هر دو آنها تأثير بسزايي بر تحقيق هوانوردي در نيمه اول پرواز با نيروي محركه داشتند. اين كميته مشورتي(ناكا)در اصل قرار بود جلسه سالانه اي در واشنگتن دي.سي در روزهاي سه شنبه سومين هفته اكتبر هر سال داشته باشد و جلسات مخصوص هم به وسيله رئيس كميته برگزار شود.
هدف اين جلسه براي مشاوره دادن به دولت در زمينه تحقيق و توسعه هوانوردي و به وجود آوردن اتحاد در زمينه چنين فعاليت هايي در ايالات متحده بود. اين كميته به سرعت متوجه شد كه يك گروه مشورتي 12نفري براي حيات بخشيدن به هوانوردي ايالات متحده كافي نيست. بينش آنها از نامه اي كه به اولين گزارش سالانه ناكا در سال1915 ارائه كردند مشخص است. متن كوتاهي از اين نامه بدين صورت است:
مشكلات علمي فراواني در زمان فعلي در هوانوردي وجود دارد كه شكل آنها بيش از حد نامعلوم است كه بتوان براي آنها راه حلي در نظر گرفت. نظر كميته اين است كه يكي از اولين و مهم ترين گام ها كه بايد در ارتباط با فعاليت كميته برداشته شود اين است كه وسائل ميدان پرواز همراه با هواپيماها و تجهيزات مناسب آزمايش براي مشخص كردن نيروهاي اعمال شده بر روي يك هواپيما با اندازه واقعي در شرايط پروازي تحت كنترل و آزاد، آماده شود و در انتها تخمين هاي ارائه شده، توسعه كارمندان فني را با تجهيزات مناسب براي اجراي آزمايشات با اندازه هاي واقعي در نظر مي گيرد. مشهود است كه در نهايت يك آزمايشگاه با تجهيزات كافي براي حل مشكلاتي كه به وجود خواهند آمد مناسب خواهد بود اما از آنجا  كه اين تجهيزات مثل آزمايشگاه كه در اين زمان به جا گذاشته شود ممكن است براي نيازهاي آينده مناسب نباشد، لذا بر اين باوريم كه يك چنين تهيه و تداركي، بايد نتيجه توسعه تدريجي باشد. بنابراين اولين كار اين كميته مشورتي، درخواست تجهيزات دولتي براي تحقيق و توسعه هوانوردي بود. ابرهاي جنگ در اروپا- جنگ جهاني اول از يك سال قبل شروع شده بود- توصيه هاي آنها را ضروري تر جلوه داد. در سال1917 وقتي ايالات متحده وارد جنگ شد، صحبت هاي كميته، يكي پس از ديگري عملي شد.
سومين گزارش سالانه ناكا چنين شروع مي شود: براي انجام كارهاي علمي سطح بالا و تحقيقات ويژه درنظرگرفته شده در دستور كار كميته و اين كه فرض بر مهم تربودن آنها از شروع جنگ گذاشته شود و براي اين كه تجهيزات هم اكنون موجود نيستند(يا فقط در حد كمي موجود است)كميته قراردادي را براي يك آزمايشگاه تحقيقاتي منعقد كرده است كه روي ايستگاه آزمايشي سپاه سيگنال، زمين لانگلي، هامپتون، ويرجينيا ساخته شود. گزارش به توضيح يك ساختمان دو طبقه براي آزمايشگاه با آزمايشگاه هاي فيزيك، شيمي و تست هاي سازه اي ادامه مي دهد. قرارداد ساختمان 80900 دلار بود و ساخت آن از سال1917 شروع شد. دو تونل باد و يك جا براي تست موتور در آينده نزديك در نظر گرفته شده بود. انتخاب سايت در 4مايلي شمال هامپتون ويرجينيا بر اساس شرايط كلي سلامتي و مشكلات دسترسي به واشنگتن و مراكز صنعتي بزرگتر در شرق، محافظت از حمله دريايي، شرايط آب وهوايي و هزينه سايت بود.
از اين رو آزمايشگاه تحقيق هوانوردي به يادبود لانگلي به وجود آمد و قرار بود كه تنها آزمايشگاه ناكا و تنها آزمايشگاه هوانوردي آمريكا براي 20سال آينده باقي بماند. آزمايشگاه را به نام ساموئل پيتر پانت لانگلي نامگذاري كردند كه بنيان گذار تونل باد و تحقيقات پروازي بود. قابل توجه است كه تحقيق در زمينه ايرفويل و بال در لانگلي، در خلال دهه هاي 1920 و 1930 انجام گرفت. با كاري كه در آزمايشگاه لانگلي شد، ايالات متحده، رهبري توسعه هوانوردي را به عهده گرفت. بر بالاي فهرست موفقيت ها و همراه با تست هاي مرتب ايرفويل ها، توسعه پوشش موتور ناكا بود؛ يك پوشش آيروديناميك(براي كاهش پسا يا drag)در اطراف موتورهاي پيستوني ساخته شده بود كه به صورت اعجاب انگيزي پساي آيروديناميك اين موتورهاي پيستوني را كاهش مي داد. در سال 1936 دكتر جرج لوئيس كه در آن موقع رئيس تحقيقات هوانوردي ناكا بود، از آزمايشگاه هاي اروپايي ديدن كرد. او متوجه شد كه رهبري ناكا در تحقيقات هوانوردي به زودي در حال محوشدن است؛ به ويژه با وجود پيشرفت هايي كه آلمان در اين زمينه به دست آورده بود. وقتي جنگ جهاني دوم نزديك شد، ناكا به صورت ضروري راه اندازي دو آزمايشگاه جديد را تشخيص داد؛ يك آزمايشگاه پيشرفته آيروديناميك براي تحقيق در مورد مسائل پروازي با سرعت هاي بالا(حتي مافوق صوت)و يك آزمايشگاه تست موتور. اين نيازها در نهايت منجر به ساخت آزمايشگاه هوانوردي آميز در زمين مافت نزديك چشم انداز كوه كاليفرنيا(در سال 1939 تصويب شد)و آزمايشگاه تحقيق موتور لوئيس در كلولند اوهايو(در سال1941)شد.
همراه با آزمايشگاه لانگلي، اين دو آزمايشگاه جديد ناكا هم دوباره ايالات متحده را در تحقيقات و توسعه هوانوردي در دهه هاي40 و 50 ميلادي پيشگام كرد.
طلوع عصر فضا در 4اكتبر1957 وقتي كه روسيه اسپتنيك i را به فضا پرتاب كرد و اولين ماهواره مصنوعي به دور زمين گشت، به وقوع پيوست. ايالات متحده آمريكا تا حدودي نسبت به غرور فني خود دچار ضعف شده و به سرعت به طرف رقابت در فضا حركت كرد. در 29جولاي ،1958 به وسيله دستور ديگري از كنگره، مؤسسه ملي هوانوردي و فضانوردي(asa)به وجود آمد. در اين زمان، عمر ناكا به پايان رسيد و برنامه ها، افراد و تجهيزات آن سريع به ناسا انتقال داده شد. به هر حال، ناسا سازمان بزرگتري نسبت به ناكا بود و پروژه هاي بسياري از نيروي هوايي، دريايي و ارتش در مورد فضا را به خود اختصاص داده بود. در فاصله دو سال پس از به وجود آمدن آن، ناسا براي ساخت چهار تأسيسات جديد ديگر كه مورد تصويب قرار گرفت اقدام كرد؛ تجهيزات موجود ارتش در هانتس ويل آلاباما(نام جديد آن مركز پرواز فضايي جورج سي.مارشال است)، مركز فضايي گودارد در گرين بلت مريلند، مركز فضانوردي با حمل انسان(كه اسم فعلي آن مركز فضانوردي جانسون است)در هوتسون تگزاس و مركز عملكردهاي پرتاب(كه اسم فعلي آن جان اف.كندي است)در كيپ كاناورال فلوريدا.
اين مراكز همراه با مركزهاي موجود مثل لانگلي، آميز و لوئيس، ستون فقرات ناسا را تشكيل مي دادند؛ از اين رو متخصصان هوانوردي ناكا كه بذرهاي ناسا را تشكيل مي دادند، در زمان كوتاهي بعد از آن، يكي از مهم ترين نيروها در فناوري فضايي شدند. اين مراكز قوي تر و پيشرفته تر شدند به طوري  كه امروزه، تيترهاي اول خبرهاي مربوط به صنعت هوافضا به ناسا اختصاص دارد و دامنه تحقيقات و مطالعات آن، با بودجه هاي شگفت آوري پيش مي رود و شايد دور از واقعيت نباشد كه بگوييم زندگي آينده انسان و مسافرت هاي فضايي و استقرار در كرات ديگر در دست ناسا است و همواره بالاتر از رقباي خود ايستاده است.