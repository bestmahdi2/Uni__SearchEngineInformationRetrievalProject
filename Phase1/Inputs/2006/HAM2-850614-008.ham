اخبار كوتاه
اركستر موسيقي ملل در سالن وزارت كشور
اركستر موسيقي ملل، آذرماه سال جاري پس از مدت ها به اجراي برنامه مي پردازد.
پيمان سلطاني- رهبر اركستر ملل- گفت: تمرينات از يك ماه گذشته آغاز شده است و قرار است در سالن وزارت كشور به اجراي برنامه بپردازيم.
وي تاكيد كرد: در اين برنامه آثاري از آهنگسازان معاصر مثل شهداد روحاني، اسفنديار منفردزاده، اسماعيل واثقي، حسين دهلوي، احمدپژمان، دلنوازي و همايون رحيميان اجرا مي شود.
موفقيت آن در اردن
فيلم كوتاه داستاني آن ساخته پوپك مظفري جايزه بزرگ جشنواره بين المللي فيلم اردن را دريافت كرد.
جشنواره بين المللي فيلم كوتاه اردن از? تا??شهريورماه در امان- پايتخت اين كشور- برگزار شد. به گزارش مركز گسترش سينماي مستند و تجربي، فيلم آن كه به نمايندگي از سينماي ايران در اين جشنواره شركت كرد، جايزه دوهزار يورويي اين رويداد هنري را دريافت كرد.
فيلم ايراني آن علاوه بر اردن، پيش تر در جشنواره هاي بين المللي تامپره فنلاند، آوانكا پرتغال، بريس بين استراليا و مركز فرهنگي سائوپائولو برزيل حضور داشته است.
سينماي ايران در طول سال هاي اخير بيش از هزار جايزه معتبر جهاني دريافت كرده و سينماي كوتاه و مستند، در اين ميان داراي نقش ممتازي است.
درگذشت بانوي نقاشي مدرن آمريكا
بوفين جانسون - هنرمند نقاش آمريكايي - در سن 94سالگي درگذشت.
او در 20 فوريه سال 1912 در شهر نيويورك متولد شد و در مدرسه  هنري ليگ و آكادمي جوليان در پاريس درس خواند و از دانشگاه كاليفرنيا با مدرك كارشناسي ارشد فارغ التحصيل شد.
آبان ماه و فيلم جديد ميلاني
پروژه سينمايي جديد تهمينه ميلاني كه هنوز نامي براي آن انتخاب نشده، آبان ماه در تهران كليد مي خورد و به زندگي چهار دختر خلافكار مي پردازد.
ميلاني براي فيلم جديد خود تحقيقات مفصلي را در بهزيستي آغاز كرده و قصد دارد در اين فيلم نيز مانند ديگر ساخته هاي خود به موضوع زنان از زاويه اي تازه نگاه كند. طبق معمول، ميلاني فيلمنامه را خودش نوشته و تهيه كنندگي كار هم به عهده محمد نيك بين است.
مسابقه نمايشنامه نويسي سيره پيامبر(ص)
مركز نمايشي حوزه هنري از نمايشنامه نويسان خواست تا طرح نمايشنامه هاي خود با موضوع سيره پيامبر اسلام را حداكثر تا 15مهر به دبيرخانه مسابقه سراسري نمايشنامه نويسي سيره پيامبر اعظم(ص)ارسال كنند.
جامعه شناسي هنر  در مجموعه صبا
كلاس هاي فلسفه و جامعه شناسي هنر با تدريس علي رامين در موسسه فرهنگي- هنري صبا برگزار مي شود.
اين كلاس ها از سوم مهرماه آغاز و پس از گذراندن كلاس هاي مذكور، گواهي پايان دوره به شركت كنندگان اعطا مي شود.