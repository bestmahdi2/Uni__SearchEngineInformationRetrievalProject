اعتراض سازمان بهداشت جهاني به چين
گروه دانش و فناوري- محمدتقي رسولي: مسئولان سازمان بهداشت جهاني از عدم همكار ي چيني ها در تحويل نمونه پرندگان مرده در اثر آنفولانزا ابراز نارضايتي كردند. مسئول قسمت آسيا _ اقيانوسيه سازمان بهداشت جهاني با بيان اين موضوع اعلام كرد: فرستادن نمونه پرندگان آلوده به سازمان و همچنين ساير كشورهاي علاقمند براي تحقيق، مي تواند راهكار مفيدي براي پيدا كردن واكسن و يا داروي ضد ويروس h5n1 باشد و در نهايت از ورود اين ويروس به انسان ها جلوگيري كند.
وزارت كشاورزي چين، سال گذشته 5 پرنده آلوده را به سازمان بهداشت جهاني تحويل داده بود، ولي در سال جاري از انجام اين امر سرباز زد. اين در حالي است كه در سال جاري حداقل 31 مورد اعلام رسمي در مورد فوت پرندگان با ويروس آنفولانزاي مرغي وجود داشته است. وزارت بهداشت چين در هفته جاري با تحويل جسد 2 تن از افرادي كه بر اثر اين ويروس فوت كرده اند، موافقت كرد. تا كنون 6 نفر در چين بر اثر اين ويروس جان خود را از دست داده اند.چيني ها به اين اعتراض سازمان بهداشت جهاني، پاسخي نداده اند.
منبع:ap.org