با ساخت 18 سد جديد
3000 مگاوات به توان شبكه برق كشور افزوده مي شود
اهواز- مديرعامل سازمان آب و برق خوزستان از اتمام مطالعات ساخت سدهاي لالي و سيدون در اين استان خبر داد و اظهار داشت: در حال تامين منابع مالي براي اجراي اين پروژه ها هستيم.
حجازي افزود: عمليات اجرايي اين سدها در نيمه دوم امسال يا حداكثر اوايل سال آينده  آغاز خواهد شد.
وي اظهار داشت: ساخت سد بختياري و دره خرسان نيز بزودي در دستور كار سازمان قرار مي گيرد.
مديرعامل سازمان آب و برق خوزستان خاطرنشان ساخت: با ساخت 18 سد جديد كه در دستور كار قرار دارد، حدود 3000 مگاوات برق به توان شبكه برق كشور افزوده مي شود.
وي با بيان اين كه2000 ميليارد تومان اعتبار براي ساخت و مطالعه سدها نياز است، متذكر شد: با اجراي اين سدها تمام آب حوضه مياني سدهاي احداث شده مهار و علاوه بر آن به وسيله سد ابوالعباس و خيرآباد، آب مورد نياز شهرهاي شرقي و جنوبي خوزستان تامين مي شود.