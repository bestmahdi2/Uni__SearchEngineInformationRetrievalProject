پرونده تصادفات، بيشترين مورد ارجاعي به پزشكي قانوني است
گروه اجتماعي- مريم غفاري: پرونده تصادفات بيشترين مورد ارجاعي به سازمان پزشكي قانوني است و خسارات ناشي از حوادث رانندگي در كشور سالانه بالغ بر 6 هزار ميليارد تومان اعلام شده است.
به گزارش همشهري، سيد شهاب الدين صدر، رئيس سازمان پزشكي قانوني، با بيان اينكه بيشتر پرونده هايي كه به سازمان ارجاع مي شود با موضوع تصادفات جاده اي و شهري است، گفت: با توجه به اينكه ميزان تصادفات در كشور بسيار بالاست، پرونده هايي كه براثر تصادفات به اين سازمان ارجاع مي شود نيز زياد است.
براساس اين گزارش، كميته اي با حضور كارشناسان بيمه مركزي، مركز پژوهش هاي مجلس، معاونت حقوقي و توسعه قضايي قوه قضائيه و ستاد ديه كشور قرار است راهكارهاي قانوني براي حل مشكل اين زندانيان ارائه دهند و هر ماه دو مرتبه ديداري با زندانيان تصادفات رانندگي انجام شود تا با رفع مشكلات قانوني زمينه آزادي آنها فراهم گردد.سردار رويانيان، معاونت راهور ناجا با بيان اينكه سالانه شش هزار ميليارد تومان صرف خسارت ناشي از حوادث رانندگي در سراسر كشورمي شود گفت: اين در حالي است كه پليس تنها قادر به كنترل نسبي 18 هزار كيلومتر از 180 هزار كيلومتر جاده هاي كشور است كه متأسفانه 4 الي 5 هزار تقاطع مرگ بار و1700 نقطه حادثه خيز در آن وجود دارد.وي افزود: سالانه در دنيا يك ميليون و 250 هزار تن براثر تصادف مي ميرند و50 ميليون نفر نيز مصدوم مي شوند. در كشور ما براساس آمار موجود در هر ساعت بين 3 الي 4 نفر براثر تصادف كشته مي شوند. در سال،84 بيست و هفت هزار و 700 تن براثر تصادف كشته و 270 هزار نفر مجروح شدند. براساس اين گزارش، جولايي مديرعامل ستاد ديه كشور نيز درخصوص زندانيان جرايم تصادف رانندگي اظهار داشت: با اصلاح قانون بيمه ضمن جلوگيري از ورود اين قبيل زندانيان به زندانها با پرداخت ديون آنها از طريق بيمه، مشكلات عديده اين قبيل زندانيان و خانواده آنان و افراد آسيب ديده نيز پس از وقوع حادثه كاسته خواهد شد.
وي افزود: آمار گرفته شده از زندان اوين نشانگر اين مسئله است كه تعداد 145 نفر افراد آسيب رسان، منجر به مصدوم شدن 121 نفر و فوت81 نفر گرديده اند كه 15 درصد داراي بيمه نامه كامل، 15 درصد داراي بيمه  نامه ناقص و مابقي فاقد بيمه نامه بوده اند، اين در حالي است كه40 درصد افراد آسيب  رسان راكبان موتورسيكلت بوده اند و آن دسته از رانندگاني كه خودروي آنها داراي بيمه نامه كامل بوده وليكن فاقد گواهي نامه رانندگي مي باشند شركتهاي بيمه در هنگام وقوع حادثه، هيچ گونه خسارتي پرداخت نمي كنند.
گفتني است، براساس آخرين آمار سازمان زندان هاي كشور تعداد كل زندانيان سراسر كشور 146 هزار و 963 نفر است كه 5/96 درصد آنها را زندانيان مرد و 5/3 درصد را زنان تشكيل مي دهند. همچنين 23/53 درصد زندانيان در مقطع سني 26 تا 39 هستند و اكثر آنها فقط داراي تحصيلات ابتدايي هستند.