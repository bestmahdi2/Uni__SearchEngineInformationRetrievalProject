كوتاه از جهان سياست
ورود غيرمنتظره اولمرت به اردن
فارس: ايهود اولمرت نخست وزير رژيم صهيونيستي بدون اعلام قبلي و به طور غيرمنتظره وارد امان پايتخت اردن شد. به گزارش خبرگزاري فرانسه، دفتر پادشاهي اردن با انتشار بيانيه اي اعلام كرد، ملك عبدالله دوم شاه اردن ديروز با ايهود اولمرت نخست وزير اسرائيل در امان ديدار و گفت وگو كرده است. در اين بيانيه آمده است: اين ديدار كه به دعوت پادشاه اردن صورت گرفت، دو ساعت به طول انجاميد.
آموزش نظامي نيروهاي حريري در اردن
واحد مركزي خبر: يك روزنامه چاپ لبنان از پايان يافتن نخستين دوره آموزش نظامي نيروهاي وابسته به سعد حريري خبر داد. به گزارش روزنامه الاخبار نخستين دوره آموزش نظامي نيروهاي وابسته به جريان المستقبل به رياست سعد حريري در اردن پايان يافت.
اين روزنامه افزود: اين گروه پس از اتمام دوره آموزشي سه ماهه به لبنان باز گشتند.
دستگيري يك افسر اطلاعاتي پاكستان در افغانستان
واحد مركزي خبر: نيروهاي امنيتي افغانستان يك افسر اطلاعاتي پاكستان را در شرق اين كشور دستگير كردند. به گزارش خبرگزاري فرانسه از كابل، يك سخنگوي رياست جمهوري افغانستان ديروز سه شنبه درخصوص اين خبر اظهارداشت: اين ژنرال ارتش پاكستان روز گذشته در استان ناآرام كنر هم مرز با پاكستان، به اتهام جاسوسي دستگير شد.
تهديد تركيه به بستن مرز خود با كردستان عراق
واحد مركزي خبر: تركيه، عراق را به بستن مرز خود در منطقه مرزي خابور در استان اربيل اين كشور تهديد كرد.به نوشته روزنامه بغداد، مسئولان دولتي تركيه مهركردن گذرنامه هاي اتباع اين كشور با مهر منطقه خودمختار كردستان عراق به جاي استفاده از مهر دولت عراق را علت اين تهديد اعلام كردند.
شكست در عراق سال ها گريبان آمريكا را مي گيرد
ايرنا: رابرت گيتس وزير دفاع آمريكا گفت: شكست در جنگ عراق بلايي است كه براي ده ها سال ديگر گريبان آمريكا را خواهد گرفت.
به گزارش روز سه شنبه شبكه خبري بي بي سي، گيتس در مراسم سوگند پست جديد خود در سخناني، عراق را اولويت نخست برنامه هايش برشمرد.وي تاكيد كرد: همه ما برآنيم تا پسران و دخترانمان را از عراق به خانه بازگردانيم اما همانگونه كه رئيس جمهور بوش عنوان كرد، اكنون در شرايطي قرار نداريم كه شكست در خاورميانه را بپذيريم. وزير دفاع آمريكا گفت: شكست در عراق در اين اوضاع بحراني مصيبتي خواهد بود كه براي ده ها سال ملت ما را گرفتار خواهد كرد، همه اعتبار ما را زير سوال خواهد برد و جان مردم آمريكا را به خطر خواهد انداخت. وي پيرامون جنگ افغانستان اعتراف كرد، همه پيشرفتي كه آمريكا ظرف پنج سال گذشته در افغانستان به دست آورد، در خطر ازبين رفتن قرار دارد.
واكنش بكت به توصيه چتم هاوس
در دورشدن لندن از واشنگتن
فارس: وزير امور خارجه انگليس در اقدامي  كم سابقه بلافاصله پس از انتشار گزارش يك مركز پژوهشهاي راهبردي در اين كشور كه در آن از حمايتهاي بي دريغ انگليس از سياست خارجي آمريكا انتقاد شده بود به شدت واكنش نشان داد.
در اطلاعيه وزير امور خارجه انگليس آمده است: در واكنش به گزارش جديد چتم هاوس تحت عنوان سياست خارجي بلر و جانشينان احتمالي اش كه در آن سياست خارجي اعمال شده از سوي انگليس از سال 1997 مورد نقد قرار گرفته است. مارگارت بكت وزير خارجه عنوان كرد: اين گزارشي مندرس، فاقد اعتبار و كاملا غلط است.چتم هاوس در گزارشي كه ديروز منتشر كرد ريشه ناكامي سياست خارجي توني بلر نخست وزير اين كشور را ناتواني در تاثيرگذاري بر دستگاه اداري بوش توصيف و به جانشينان آتي وي توصيه كرد از آمريكا فاصله گرفته و خود را به اتحاديه اروپا نزديك تر نمايند.