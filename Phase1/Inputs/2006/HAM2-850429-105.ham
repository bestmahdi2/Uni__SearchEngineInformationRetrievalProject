احمدي نژاد:
باور دارم ظرفيت همكارانم بيش از حد است
گروه سياسي - محمود احمدي نژاد سه شنبه و در جريان سفر به مشهد مقدس در جمع اعضاي شوراي اداري استان خراسان رضوي تاكيد كرد: ما بايد جامعه نمونه را برپا كنيم و به سمت آن حركت كنيم.
رئيس جمهوري خراسان رضوي را مركز همه عالم دانسته و افزود: ما بايد در ساختن ايران به سرعت خودمان را براي پاسخ به نيازهاي جهاني آماده كنيم، اسلام مرز جغرافيايي ندارد، امريكاي جنوبي، آفريقا و بخشهاي وسيعي از آسيا هم عرصه وسيعي براي كار، تلاش و فعاليت است.احمدي نژاد خاطرنشان كرد: تا خودم كاري انجام نداده باشم، نمي گويم انجام دهيد، تجربه  كرده ايم و ديده ايم كه مي شود انجام داد.رئيس جمهوري يادآور شد: آقايي با عباراتي مهم به ما انتقاد كرد كه داريد با سرعت مي رويد، فكر نكرديد كساني كه پشت سر شما هستند مي توانند با اين سرعت بيايند يا نه؟ و همه بدانند باور بنده اين است كه ظرفيت همكاران بيش از حد است. چرا نمي توانيم برويم، كشور خودمان است. پنجاه درصد آنچه كه در زندگي خصوصي براي خودمان مايه مي گذاريم براي اسلام و انقلاب و نظام اسلامي و آرمان ها و ميهن خودمان و بچه هاي خودمان كه بعد از ما مي خواهند زندگي كنند، بسازيم، سرعت چندين برابر خواهد شد و اين ظرفيت وجود دارد.
احمدي نژاد در اولين ساعات بامداد روز چهارشنبه وارد فرودگاه مهرآباد شد و در حالي كه از سالن پروازهاي داخلي اين فرودگاه خارج مي شد با استقبال مردم حاضر در فرودگاه مواجه شد. مردم در اين ديدار غيرمنتظره خواسته هاي خود را صريح و بدون هيچ واسطه اي با وي مطرح مي كردند كه اين مساله باعث توقف يك ساعته رئيس جمهوري در محوطه فرودگاه مهرآباد شد. به گزارش مهر در جريان اين ملاقات تعداد قابل توجهي از حاضرين در فرودگاه ضمن طرح خواسته هاي خود راهكارها و دستوراتي را از سوي رئيس جمهوري براي رفع مشكلشان دريافت كردند.