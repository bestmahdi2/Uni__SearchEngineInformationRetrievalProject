روزنامه «كارگزاران» منتشر مي شود
روزنامه «كارگزاران» ارگان  حزب  كارگزاران  سازندگي  از شنبه  9 ارديبهشت ماه  انتشار دائمي  خود را آغاز مي كند.
سيد مرتضي  سجاديان  مدير مسئول  اين  روزنامه  با اعلام  اين  خبر افزود: روزنامه كارگزاران  پس  از مدت ها مطالعه  درباره  شرايط عمومي  ايران  و جهان  و تعيين خط مشي  منتشر مي شود تا رسالت  خود را در زمينه  اطلاع  رساني  انجام  دهد.
به  گفته  وي ، اين  روزنامه  پيش  از انتشار دائم ، به  مدت  دو هفته  فعاليت  آزمايشي  داشته  است .سجاديان  تأكيد كرد: روزنامه  كارگزارن  تلاش  مي كند با زبان  آرام  در چارچوب  قانون  مطبوعات  و اصول  قانون  اساسي  جمهوري  اسلامي و مراعات  ملاحظات  عرفي  در راستاي  تقويت  روحيه  وحدت  ملي  عمل  كند. وي  گفت : نهادينه  كردن  فعاليت هاي  حزبي  و افزايش  شفافيت  در فعاليت هاي  سياسي  از ديگر برنامه هاي  روزنامه  كارگزاران  است . روزنامه كارگزاران در 16 صفحه تمام رنگي و در قطع مترويي و با صفحاتي چون سياست، اقتصاد، جهان، اقتصاد سياسي، ورزشي، انديشه، هنر، ادبيات، علمي آموزشي و آسيب اجتماعي منتشر مي شود.