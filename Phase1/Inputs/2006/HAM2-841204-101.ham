يادتان رفته چه چيزي را جستجو كرده ايد؟گوگل آن را فراموش نكرده
ايجاد فايل هاي اطلاعاتي براي كاربران گوگل
گروه دانش و فناوري - ساناز مهدوي: وزارت دادگستري ايالات متحده با انتشار اعلاميه هاي پيگرد قانوني براي كنترل آنچه افراد در اينترنت جستجو مي كنند، خدمت بزرگي به آنان كرده است، به اين خاطر كه اين عملكرد توانسته از ورود كودكان به سايت هاي مستهجن جلوگيري كند كه هدف اصلي داده هاي خواسته شده دولت از گوگل و سه يا چهار سايت جستجوگر قرار گرفته بود.
به بياني دقيق تر، اعلام اين تقاضا و متعاقبا پيروي گوگل از انجام اين درخواست كانون همگاني سودمندي در اطلاعات وسيع اينترنتي ايجاد كرده كه به صورت تجزيه شده و طبقه بندي شده در اختيار عموم مردم قرار مي گيرند. در درياي اطلاعات كنوني گوگل هيچ كس از ميزان خدمات روزافزوني كه ما براي اداره زندگي روزمره مان از آنها بهره مي بريم، خبر ندارد.
گرچه دولت تقاضاي هيچگونه اطلاعات شخصي را جز فهرستي از اسامي جستجوشده در وب ها كه حتي از اسامي پديدآورندگان شان نيز جدا هستند، ندارد، با اين همه گوگل تا حدودي مخالف انجام اين كار است، چرا كه بررسي كامل اين اطلاعات باور عمومي را به وجود خواهد آورد كه در نتيجه اين عملكرد سخن از فكتويرهاي شخصي به ميان مي آيد.
بنابراين، اين سئوال مطرح مي شود كه: گوگل دقيقا راجع به ما چه مي داند؟
آزمايشهاي زيادي روي گوگل انجام شده كه شامل gmail، شبكه ارتباطي orkut، ليست خريدهاي اينترنتي از froogle، جستجوهاي خصوصي و صفحات اصلي سفارش خريد مي شود. هم اكنون گوگل اطلاعات غني اي خصوصا از طريق خدمات جستجوي شخصي كه ابزاري است كه تنها در مورد اشخاص و شما اطلاعات جمع آوري مي كند، در دست دارد.
با استفاده از اين سرويس خدماتي گوگل، احتمالا دولت مي تواند به وسيله تقويم شبكه گوگل با دردست داشتن اسامي كه راجع به آنها هنگام ورود به گوگل جستجو مي شود متوجه ارتكاب جرمي از جانب كاربر شود.
گوگل چنين اطلاعاتي را در مورد كاربران ناشناسي كه وارد شبكه نمي شود، ثبت نمي كند مگر اينكه كاربران وارد قسمت نمايشگر تنظيمات شبكه بشوند و پس از آن گوگل براي كامپيوتر هر كاربر پرونده اي را باز مي كند كه در آن مشخصاتي مثل آدرس كامپيوتر، نوع نمايش دهنده، شبكه استفاده شده در كامپيوتر كاربر، زمان و تاريخ ايجاد يا واردكردن اسمي در شبكه گوگل را طبقه بندي كرده و بايگاني مي كند.
يكي از سخنگويان گوگل اظهار داشت كه هنوز اين اطلاعات براساس اسامي جستجوشده توسط هر كاربر اصلاح نشده اند، ولي تكنولوژي آتي گوگل و سياست هاي خاص اين سازمان در صورت برگزيدن اين شيوه اجازه دارد كه اجازه انجام آن را به شبكه بدهد.
امروزه اين پيشينه جستجو بيشتر به ما در محاكمه هاي مجرمين كمك مي كند. مثلا رابرت پتريك ساكن كاروليناي شمالي كه در ماه نوامبر همسر خودش را به قتل رسانده بود، فورا پس از ارتكاب اين جرم به سراغ اينترنت رفته بود و پس از آن جسد همسرش را در كف درياچه اي انداخته بود. مي دانيد سرفصل هايي كه او در مورد آنان جستجو كرد، چه بود؟ «متلاشي كردن جسد»، «قطعه قطعه كردن»، «شكستگي بدن» و موضوعاتي از اين قبيل كه مرتبط با عمق درياچه و قراردادن جسد در گل و لاي ته درياچه بود و اين اطلاعات درست در مورد جايي بود كه جسد همسرش بعد از مدتها در آنجا پيدا شده بود.
اين جستجوها در درايوهاي سخت افزاري كامپيوتري كه پتريك از آن استفاده كرده بود، ذخيره شده بودند. همچنين اين اطلاعات به آساني در آرشيو قسمت هايي از گوگل كه پتريك از آنها استفاده كرده بود، بايگاني شده بودند.
پيشينه جستجوهاي شخصي ما اطلاعات محرمانه اي هستند كه ممكن است باعث ايجاد سوءتفاهم شوند، چون ليست اسامي جستجو چيزي را به تصوير خواهد كشاند كه ما راجع به آن فكر مي كنيم. اكثر افراد از گوگل سئوالاتي راجع به مسائل مذهبي، رفتارهاي اجتماعي، روابط جنسي و كار و... و هر آنچه كه به ذهن شان مي رسد مي پرسند و اين سئوالات مثل سنگ ريزه هايي هستند كه تبديل به كوهي از اطلاعات شخصي درباره كاربران مي شوند كه نه تنها توسط گوگل بلكه توسط بسياري از سرويس هاي خدماتي وب هاي ديگر ثبت مي شوند. شبكه اي مثل آمازون، هكرها با بازرسان دولتي با دسترسي به فهرست تقاضاهاي افراد مي توانند روزهاي كاري پرمشغله اي داشته باشند.
تنها يك بخش از اطلاعات شخصي در كامپيوترهاي شخصي برايمان باقي مي ماند كه دسته بندي مي شوند و ما مي توانيم با وجود سختي اين كار پس از ورود به آن گزينه آن را حذف كنيم.
تنها در صورت فعاليتهاي زياد اينترنتي و ورود به شبكه هاي عمومي است كه مي توان پس از ورود آن گزينه ها را حذف كرد. در نهايت، مي توان گفت داده هاي ديجيتالي كه هم اكنون نيز در وب ها موجود است در درازمدت تحت كنترل قرار مي گيرند. در نتيجه هشدار دولت به افراد با ارسال احضاريه اي راجع به پيشينه كاربري افراد از اينترنت كاري عجيب نخواهد بود.
منبع: washington post,21jan2006