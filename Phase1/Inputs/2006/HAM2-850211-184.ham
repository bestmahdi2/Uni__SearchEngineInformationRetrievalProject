طرح بيمه گردشگران خروجي به زودي اجرايي مي شود
طرح «بيمه گردشگران خروجي» تهيه و تدوين شده و زمينه سازي هاي لازم براي انجام اين امر صورت گرفته و در حال حاضر مراحل پاياني خود را مي گذراند.
به گزارش خبرگزاري ميراث فرهنگي و گردشگري، دبير ستاد گردشگري سلامت با بيان اين مطلب گفت: زمينه سازي هاي لازم براي «بيمه گردشگران خروجي از كشور» از طريق انعقاد تفاهمنامه با شركت بيمه سينا انجام گرفته است و در آينده نزديك گردشگراني كه از ايران خارج مي شوند مي توانند از تسهيلات ويژه اي در اين زمينه بهره مند شوند.
«عبدالحسين ناصري» گفت: همچنين زمينه سازي هاي لازم براي انعقاد تفاهم نامه با شركت بيمه كارآفرين نيز از سوي ستاد «گردشگري سلامت» انجام گرفته و براي تأييد نهايي به دفتر معاونت گردشگري سازمان ميراث فرهنگي و گردشگري ارسال شده است.وي تصريح كرد: طرح «بيمه گردشگران خروجي» پس از تأييد نهايي از سوي رئيس سازمان اجرا خواهد شد.
ناصري با اشاره به طرح «بيمه گردشگران ورودي» تأكيد كرد: اين طرح با انعقاد تفاهم نامه اي ميان سازمان ميراث فرهنگي و گردشگري و اين شركت در حال اجراست.