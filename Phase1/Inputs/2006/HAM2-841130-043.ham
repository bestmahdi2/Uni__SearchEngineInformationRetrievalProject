مرد همسركش به اعدام محكوم شد
گروه حوادث: شعبه  71 دادگاه كيفري استان تهران مردي را كه متهم به قتل همسر خود بود به اعدام
(قصاص نفس)محكوم كرد.
به گزارش همشهري، خانعلي 45 ساله، متهم به قتل اين پرونده در روز دادگاه در دفاع از خود گفت كه اتهام قتل همسرش و مورد ضرب و شتم قرار دادن فردي را كه با همسرش ارتباط داشته را قبول دارد و تنها انگيزه  خود را رابطه  نامشروع همسرش با مامور اداره بيمه عنوان كرده و گفته من قصد داشتم بعد از كشتن او خودم را نيز بكشم اما با توجه به شكستن چاقو در بدن او و ممانعت همسايگان نتوانستم كار نيمه تمام را تمام كنم.
پنج قاضي شعبه 71دادگاه كيفري استان تهران پس از بررسي اين پرونده و بيان دفاعيات متهم به قتل در دادگاه و اظهارات اولياي دم مقتول به اتفاق، خانعلي 45 ساله متهم به قتل اين پرونده را به اعدام(قصاص نفس)و پرداخت سهم صغير محكوم كردند و همچنين براساس اين حكم اولياي دم مقتول به پرداخت تفاضل ديه محكوم شدند.