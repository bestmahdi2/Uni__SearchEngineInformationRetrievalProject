همايش
افزايش درمان هاي ناموفق دندانپزشكي
رئيس انجمن دندانپزشكي ايران با انتقاد از نامناسب بودن كيفيت برخي كالاهاي مصرفي گفت: اين امر درمان هاي ناموفق دندانپزشكي را طي سال هاي اخير افزايش داده است.دكتر علي يزداني كه درآستانه برپايي چهل و ششمين كنگره علمي سالانه انجمن دندانپزشكي ايران كه 13 تا 16 تير ماه امسال در محل اجلاس سران كشورهاي اسلامي برپا مي شود، سخن مي گفت، با اعلام اين خبر افزود: متاسفانه بيشتر اين كالاهاي مصرفي دندانپزشكي مانند آمالگام(ماده پركننده دندان)و برخي كامپوزيت ها، بدون نظارت مقام هاي بهداشتي و به طور قاچاق به كشور وارد مي شود كه همين امر سبب سرازير شدن محصولات با قيمت نازل در بازار شده و برخي دندانپزشكان را به طرف خريد اين كالاها و مواد سوق مي دهد.وي با اشاره به اينكه گران بودن مواد اوليه دندانپزشكي يكي از عوامل افزايش هزينه هاي دندانپزشكي است، يادآور شد: بسياري از افراد بي توجه به كيفيت نامناسب مواد مصرفي به سوي درمان هاي ارزان قيمت رفته كه به دليل درمان با كيفيت نامناسب، نه تنها مشكلشان حل نمي شود، بلكه ظرف مدت كوتاهي به مشكلات آنان نيز افزوده خواهد شد.