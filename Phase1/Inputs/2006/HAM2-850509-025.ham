درمانگاه
نياسين، ميزان كلسترول خوب را افزايش مي دهد
صدف كوه كن- ويتامين ب 3 يا نياسين عضوي از خانواده ويتامين هاي محلول در آب، b است و اين بدان معني است كه در بدن ذخيره نمي شود و براي برطرف كردن نيازهاي بدن به طور مرتب و روزانه بايد مصرف شود.ثابت شده است كه نياسين، بخصوص وقتي با ورزش و رژيم خوب غذايي، همراه شود، مي تواند ميزان كلسترول خوب(hdl)را بين يك چهارم تا يك پنجم افزايش دهد و در عين حال از ميزان كلسترول بد(ldl)و تري گليسيريد نيز بكاهد.افزايش كلسترول خوب درواقع يعني تراكم زياد ليپوپروتئين hdl كه از ناقلين كلسترول محسوب مي شود و با خارج كردن چربي ها از جريان خون، خطر ابتلا به بيماريهاي قلبي را كاهش مي دهد.
اين ويتامين همچنين اثر داروهاي كاهنده كلسترول را افزايش مي دهد كه براي اين منظور، بايد مصرف ويتامين ب 3 تنها زير نظر پزشك باشد.از منابع خوب غذايي نياسين مي توان به: گوشت بدون چربي، مرغ، ماهي، تخم مرغ، لوبياي خشك پخته شده، نخود، جگر، شير كم چربي يا بدون چربي، پنير، سويا و آجيل اشاره كرد.
منابع ديگر آن نيز شامل مخمر آب جو، سبوس گندم، حبوبات و غلات(به جز ذرت)قارچ و سبزيجات تازه هستند.البته بايد توجه داشت كه ويتامين ب-3 در اثر پختن در آب از بين مي رود. بنابراين تا حد امكان بايد از جوشاندن، پختن و فريز كردن سبزيجات خودداري كرد و در مواردي هم كه نياز به طبخ وجود دارد بايد سعي شود آب آن مصرف شود و درب ظرف حتماً گذاشته شود.براي كاهش خطر ايجاد زخم معده و جلوگيري از به هم خوردگي و آشفتگي معده، بهتر است مكمل هاي نياسين را همراه با غذا مصرف كنيد و در صورت همراهي با داروهاي فشار خون، احتياط هاي لازم را در زمان مصرف، رعايت كنيد.
همچنين افراد مبتلا به آسم بايد از مصرف زياد نياسين اجتناب كنند و افراد مبتلا به ديابت، نقرس و بيماريهاي كيسه صفرا، مكمل نياسين را تنها در صورت مشورت با پزشك معالجشان مصرف كنند.به طور كلي، مسموميت زايي نياسين كم است. ولي، استفاده از مقادير بالاي 2-1 گرم از نياسين آميد، سه بار در روز كه براي كاهش كلسترول خون استفاده مي شود، ممكن است عوارض جانبي ايجاد كند و در بيماران مبتلا به آسم يا زخم معده مشكلاتي ايجاد كند. مقادير بالاي نياسين همچنين مي تواند براي كبد هم سمي باشد و خطر شكلي از ويتامين كه به مرور زمان آزاد مي شوند، بيشتر است. استفاده از مقادير بالاي ويتامين بايد به دقت پيگيري شود، زيرا اين مقادير مكمل تغذيه اي نبوده و در واقع دارو هستند.