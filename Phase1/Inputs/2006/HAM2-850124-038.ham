نبض بازار
مقام اول فرآوري مواد معدني
گروه بورس: همزمان با افزايش حجم تقاضا براي خريد سهام فرآوري مواد معدني اين شركت ديروز در صدر جدول تقاضا قرار گرفت و جايگاه ايران خودرو ديزل در رديف دوم قرار گرفت.
به گزارش همشهري در اين روز 87 دستور خريد براي 560 هزار و 470 سهم فرآوري مواد معدني صادر شد. ارزش دستور خريدهاي صادر شده براي سهام اين شركت ديروز به 11 ميليارد ريال رسيد.
298 فعال بازار روز گذشته براي خريد 6/2 ميليون سهم ايران خودرو ديزل به ارزش 5/9 ميليارد ريال به كارگزاري ها مراجعه كردند. در اين روز كاري حجم تقاضا براي خريد سهام پتروشيمي اصفهان به 618 هزار برگه سهم به ارزش 5/3 ميليارد ريال افزايش يافت.
نورد آلومينيوم و معادن بافق هم از جمله شركت هايي بودند كه طي معاملات ديروز براي آنها صف خريد تشكيل شد.
بنابراين گزارش، بازارگردانان بورس تهران ديروز سهام شركت هايي چون سرمايه گذاري غدير، سرمايه گذاري مسكن و زامياد را بازارگرداني كردند.
در سوي ديگر بازار ديروز سيمان فارس و خوزستان همچون روزهاي گذشته رتبه اول را كسب كرد. در اين روز 621 سهامدار اين شركت با مراجعه به كارگزاري ها 2/2 ميليون سهم اين شركت به ارزش 6/10 ميليارد ريال را به فروش گذاشتند.
191 نفر نيز 5/1 ميليون سهم سرمايه گذاري غدير به ارزش 2/6 ميليارد ريال را در بازار عرضه كردند. 36 دستور فروش هم ديروز براي 304 هزار و 634 سهم سيمان فارس به ارزش 5/3 ميليارد ريال صادر شد.
در جريان دادوستدهاي ديروز بورس تهران، پس از سه شركت ياد شده بيشترين دستور فروش ها براي سهام سيمان سپاهان، بانك اقتصاد نوين، سامان گستر اصفهان و لوله و تجهيزات سديد صادر شد.