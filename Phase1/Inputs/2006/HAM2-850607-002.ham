حمايت فيلمساز بزرگ انگليسي از فراخوان فلسطيني ها
كن لوچ: مؤسسات فرهنگي اسرائيل را تحريم كنيد
فارس: كن لوچ، كارگردان انگليسي برنده جايزه نخل طلايي ضمن انتقاد از جنايات رژيم صهيونيستي در فلسطين، از فراخوان فلسطينيان مبني بر تحريم موسسات فرهنگي اسرائيل حمايت كرد.
روزنامه هاآرتص چاپ تل آويو گزارش داد: كن لوچ كارگردان انگليسي كه براي فيلم بادي كه مزرعه جو را تكان مي دهد، با موضوع جنگ ايرلندي ها براي رسيدن به استقلال، سه ماه پيش در جشنواره كن برنده جايزه نخل طلايي شد، روز گذشته رسما اعلام كرد كه نه تنها از طرح بايكوت مؤسسات فرهنگي اسرائيل حمايت مي كند، بلكه حتي اين امر را به ديگران نيز توصيه مي كند.
لوچ گفت: فلسطيني ها پس از 40 سال كه از اشغال سرزمين شان، ويراني خانه هايشان، ربوده شدن فرزندانشان و به خاك و خون كشيدن تمدنشان مي گذرد، اكنون دست به چنين فراخواني زده اند.
وي ضمن ابراز اين مطلب كه اميد ندارد اين بحران به اين زود ي ها پايان پذيرد، گفت: ما به عنوان شهروندان انگليسي بايد نسبت به وظيفه خود واقف باشيم. ما بايد دولت هاي آمريكا و انگلستان را به خاطر حمايت و تجهيز نظامي اسرائيل محكوم كنيم.
وي افزود: ما همچنين بايد با اقدامات تروريستي دولت هاي آمريكا و انگلستان در ترويج جنگ ها و اشغالگري  هاي آنها مقابله كنيم.
لوچ كه اخيرا از سوي جشنواره فيلم حيفا دعوت شده است، گفت: ناديده گرفتن دوستان فلسطينيمان غير ممكن است و من هيچ دعوتي از سوي آنها را چه به فستيوال حيفا و موقعيت هايي اينچنيني به هيچ وجه رد نخواهم كرد.