نخستين سمينار رويكردي نوين به كليات پيشگيري و درمان اعتياد برگزار شد
گروه اجتماعي- ليلا خاكسار: اولين سمينار رويكردي نوين به كليات پيشگيري و درمان اعتياد با هدف واكسيناسيون اجتماعي و مصون سازي گروه هاي آسيب پذير عليه آسيب زايي اعتياد در دانشكده علوم بهزيستي و توانبخشي برگزار شد.
دكتر محمدتقي جغتايي رئيس دانشكده بهزيستي در اين سمينار گفت: امروز اعتياد يكي از اساسي ترين مسائل اجتماعي جامعه ماست كه مي تواند نيروهاي كارآمد و جوانمان را به تخريب كشانده و «سلامت اجتماعي» را به خطر اندازد، از اين رو لزوم برنامه هاي پيشگيري اوليه از اعتياد در اولويت برنامه ريزي هاي سلامت اجتماعي قرار مي گيرد و به متخصصان علوم انساني اين هشدار را مي دهد: «همان گونه كه در همه گيري بيماري هاي مسري، كودكان و جمعيت در معرض خطر، عليه آن واكسينه مي شوند»، اينك وظيفه متفكران علوم انساني است كه با مشاركت تيم هاي توانبخشي، برنامه هاي «واكسيناسيون اجتماعي» را تدوين و اجرا نمايند تا گروه هاي آسيب پذير عليه آسيب زايي اعتياد مصون شده، روند «سلامت» و ارتقاي آن هموار گردد.وي افزود: در گردهمايي جهاني براي «سلامت» در سال 1977 آلما- آتا اين نتيجه حاصل شد كه تأمين سلامت در گرو مشاركت اجتماعي محور است و در سال هاي دهه 90 نيز «سلامت» به عنوان مفهومي وحدت بخش معرفي شد كه با مشاركت تمامي نهادها به ويژه تشكل هاي غيردولتي و بسيج مردمي را طلب مي كند. براين اساس ارتقاي سلامت فرآيندي است كه افراد و گروه هاي اجتماعي را قادر مي سازد تا كنترل خود بر سلامت خويش را افزايش داده، دشواري محيط را كاهش دهند و يا به نحو مطلوب و رضايت بخشي با آن سازگار شوند و از اين طريق دستيابي به وضعيت بهزيستي كامل جسمي- رواني و اجتماعي ميسر شود. از اين رو «سلامت» بر گسترش توانمندي شهروندان در مقابله با دشواري هاي موجود نظر دارد و به عنوان منبعي غني براي «بهزيستي» افراد و گروه هاي اجتماعي، به شمار مي آيد. دكتر ابوالحسن فقيه، رئيس سازمان بهزيستي در اين سمينار گفت: در اين سمينار كه سميناري علمي و تخصصي است اميدوارم با آغاز راهي جديد با اهتمام و جديت بيشتر و با رويكردي نوين و علمي با توجه به نيازهاي جامعه پيشگيري و درمان انجام دهيم.وي افزود: دغدغه هاي اجتماعي امروز در دهه آينده به مهم ترين مشكلات و يا بحران جامعه تبديل خواهد شد. اعتياد آسيبي جدي و اجتماعي است و شايد به تعبيري بتوان گفت: اعتياد دزد با چراغ است كه جوانان و آينده سازان مملكت را در برمي گيرد و مقابله با آن نياز به عزم تمام مردم و تشكل ها دارد. دكتر فقيه همچنين اظهار داشت: نقش سازمان هاي دولتي نبايد فراموش شود، با توجه به اينكه اين بلاي خانمان سوز هر روز ابعاد جديدتري پيدا مي كند و اهتمام، توجه و تسهيل گري سازمان هاي دولتي براي ورود مردم به عرصه مبارزه با اعتياد يك وظيفه اصلي براي سازمان هاي دولتي است و فعاليت هرچه بيشتر و تعامل نهادهاي مردمي از جمله بسيج مي تواند در زمينه آگاهسازي و آموزش جوانان در معرض اعتياد مؤثر باشد.
سردار ابويي، رئيس ستاد مبارزه با مواد مخدر ناجا نيز ضمن اشاره به حفاظت از قشر سالم جامعه در اين سمينار گفت: در بحث درمان اعتياد، بايد انگيزه گرايش به ترك را در معتادان بالا برد و امكانات درماني و قابل دسترس را افزايش داد. ضمن اينكه عمليات انتظامي هم مي تواند تأثيري بسزا داشته باشد.سردار ابويي همچنين گفت: تلاش همه بايد اين باشد كه روش هاي پيشگيري و درمان را پياده كنند، ضمن اينكه نمي توانيم، بگوييم كه اينها آزادانه بگردند و كسي كاري به آنها نداشته باشد.
وي افزود: زنداني كردن معتادان كه در گذشته صورت مي گرفت از تجربيات بسيار زيانبار بوده، اما نمي توان اعتياد را جرم ندانست، از سوي ديگر كسي هم كه گرفتار شده را نمي توان مجرم دانست. اين جزو مواردي است كه بايد در قانون اصلاح شود و معتادان كه اقدام به ترك نمي كنند را بايد به مراكز معرفي كرد و ابزار و امكاناتي را براي كامل شدن اين طرح فراهم كرد.
وي همچنين گفت:ما بايد يك برنامه مشخص درماني داشته باشيم؛ برنامه اي كه بيشترين تأثيرپذيري را داشته باشد.