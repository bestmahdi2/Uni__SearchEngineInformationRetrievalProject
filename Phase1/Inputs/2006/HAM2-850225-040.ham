ايران خودرو رتبه اول را حفظ كرد
گروه بورس: در جريان معاملات ديروز 45/61سهم معادل 7/7درصد از سهام سيمان سپاهان در بورس تهران عرضه شد.
به گزارش «همشهري»، سهام يادشده توسط شركت توسعه سرمايه و صنعت غدير به صورت نقد و يك جا با قيمت پايه هر سهم 5هزار و 664ريال به فروش گذاشته شد.
در پايان معاملات روز گذشته هم نماد لابراتوارهاي داروسازي دكتر عبيدي و معادن منگنز به منظور برگزاري مجمع عمومي عادي سالانه متوقف شد. سهامداران سه شركت ليزينگ خودرو غدير، سيمان اصفهان، توليد مواد اوليه دارو پخش هم روز گذشته دادوستد سهام اين شركت ها را از سرگرفتند.
در اين روز كاري حجم تقاضا براي خريد سهام ايران خودرو بازهم افزايش يافت به طوري كه 478نفر براي خريد 2/4سهم اين شركت به ارزش 14ميلياردريال به كارگزاري ها مراجعه كردند. رتبه اول تا سوم جدول تقاضا ديروز به سه شركت ايران خودرو، بانك پارسيان و گاز لوله اختصاص يافت. بنابراين گزارش روز گذشته خريداران سهام بانك پارسيان به شدت افزايش يافتند. در اين روز 609 نفر براي 6ميليون سهم اين شركت به ارزش 4/9ميلياردريال دستور خريد صادر كردند. 282 نفر نيز روز گذشته در مراجعه به كارگزاري ها براي خريد 5/2ميليون سهم گاز لوله به ارزش 6/6ميلياردريال اقدام كردند.
اين گزارش حاكي است: 163نفر ديروز براي خريد 4/1ميليون سهم ايران خودرو ديزل به ارزش 2/5 ميلياردريال دستور خريد صادر كردند. پس از شركت هاي ياد شده روز گذشته بيشترين دستور خريدها براي سهام پتروشيمي اصفهان، پتروشيمي آبادان و سرمايه گذاري  رنا صادر شد. از سوي ديگر ديروز در تركيب جدول عرضه تغيير چنداني ايجاد نشد و سرمايه گذاري غدير، سيمان فارس و خوزستان و سيمان سپاهان سه شركت نخست اين جدول بودند. در اين روز177برگه دستور فروش براي تعداد4/1ميليون سهم سرمايه گذاري غدير به ارزش 6ميلياردريال صادر شد. 315سهامدار سيمان فارس و خوزستان هم ديروز 880هزار سهم اين شركت به ارزش 3/4ميلياردريال را به فروش گذاشتند.
براساس اين گزارش پس از اين شركت ها ديروز بيشترين دستور فروش ها براي سهام سيمان سپاهان، سامان گستر اصفهان، سيمان كرمان، سرمايه گذاري بهمن و سرمايه گذاري توسعه صنعتي صادر شد.