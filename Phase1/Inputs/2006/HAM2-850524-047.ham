دختر فراري با كلت كمري دستگير شد
گروه حوادث- دختر نوجواني كه به قصد ارتكاب سرقت مسلحانه راهي تهران شده بود قبل از ارتكاب جرم بازداشت شد.
به گزارش همشهري، عصر روز يكشنبه مأموران يگان ويژه پليس تهران بزرگ در حال گشت زني در اطراف فرهنگسراي بهمن متوجه رفتارهاي مشكوك يك دختر 16 ساله شدند. دختر نوجوان وقتي متوجه شد كه پليس به وي مظنون شده پا به فرار گذاشت و همين حركت  وي باعث شد پليس به تعقيب وي پرداخته و اقدام به بازداشت او كند. محمد تورنگ رئيس مركز اطلاع رساني پليس تهران بزرگ روز گذشته در توضيح اين خبر گفت: «در بازرسي بدني از دختر نوجوان يك قبضه كلت كمري و شش فشنگ جنگي كشف شد.»
تورنگ در ادامه افزود: «دختر نوجوان در بازجويي هاي تكميلي در خصوص علت حمل سلاح به پليس گفت: «چندي پيش به بهانه اينكه قصد سفر با دوستانم را دارم از خانه پدر  ي ام در يكي از شهرهاي غربي كشور بيرون آمدم و بعد از خريد اسلحه به تهران آمدم. قصد داشتم با استفاده از اسلحه اقدام به سرقت مسلحانه كنم كه دستگير شدم.»