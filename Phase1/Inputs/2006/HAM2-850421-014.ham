هشدار شركت آب و فاضلاب درباره بحران كم آبي
شركت آب و فاضلاب شهر تهران با انتشار اطلاعيه اي اعلام كرد، با افزايش مصرف آب، جريان آبرساني رو به بحران است.
به گزارش روابط عمومي شركت آب و فاضلاب تهران در اين اطلاعيه آمده است: با توجه به اينكه تهران گرمترين روزهاي چند سال اخير خود را طي مي كند و به دنبال افزايش كم سابقه دما مصرف آب نيز به شدت افزايش پيدا كرده است؛ ضروري است كه همه همشهريان درباره جلوگيري از بروز بحران احتمالي كمبود آب و فشار بيش از حد به تاسيسات و شبكه هاي آبرساني تهران كه سرمايه مردم است الگوي مصرف را رعايت و نسبت به صرفه جويي اين ماده حياتي تمام تلاش و دقت خود را به كار گيرند. اگر روند مصرف به همين ترتيب ادامه يابد، تاسيسات آب تهران، در روزهاي آتي جوابگوي اين حجم بالاي مصرف نخواهد بود و جريان آبرساني به شهروندان با مشكلات جدي مواجه خواهد شد.