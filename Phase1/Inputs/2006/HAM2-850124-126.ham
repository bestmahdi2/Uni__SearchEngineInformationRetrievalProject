درخواست آمريكا از روسيه براي رعايت اصول گروه چهارجانبه در كمك به فلسطيني ها
واحد مركزي خبر: شون مك كورمك سخنگوي وزارت امور خارجه آمريكا اظهار اميدواري كرد روسيه اصول گروه چهارجانبه صلح خاورميانه را در زمينه كمك به دولت فلسطين رعايت كند.
به گزارش خبرگزاري فرانسه از واشنگتن، مك كورمك در پاسخ به اظهارات اخير سرگئي لاوروف وزير امور خارجه روسيه كه لغو كمك رساني بين المللي به دولت فلسطين را اشتباه ارزيابي كرده بود گفت: اميدواريم روسيه تصميماتي اتخاذ كند كه با اهداف و اصول گروه چهارجانبه صلح خاورميانه همخواني داشته باشد.
مك كورمك تلاش كرد اختلاف نظرها با مسكو را در زمينه گروه چهارجانبه صلح كم اهميت جلوه دهد و اين در حالي است كه لاوروف در سخنان خود درباره تهديد شدن وحدت در اين گروه هشدار داده بود.
مك كورمك افزود: فكر مي كنم ما همكاري نزديك و تنگاتنگي با شركاي خود در گروه چهارجانبه صلح خاورميانه خواهيم داشت.