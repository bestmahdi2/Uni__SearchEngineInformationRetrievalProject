شفق هاي قطبي در مريخ
نجوم- صدرا جزايري:مدارگرد مريخ شواهد بيشتري را در مورد وقوع پديده شفق قطبي در مناطقي از مريخ كه در آنها ناپايداري ميدان مغناطيسي به ثبت رسيده، جمع آوري كرد. فضاپيماي سريع السير مريخ ساختاري از الكترون هاي شتاب گرفته را در قسمت شب سياره مريخ نمايان ساخت كه به پديده تماشايي شفق قطبي كه در عرض هاي شمالي زمين و در سيارات بزرگترمنظومه شمسي يعني مشتري و زحل شاهد آن هستيم شبيه است.
شفق هاي قطبي زماني شكل مي گيرد كه ذرات پرانرژي حاصل از بادهاي خورشيدي به بالاترين سطح از اتمسفر برخورد مي كند. پس از وقوع اين اتفاق انرژي به صورت انوار رنگارنگ در آسمان پخش مي شود. محققان با اندازه گيري شدت نورهاي دريافتي متوجه شدند مقدار انرژي آزاد شده توسط ذرات شتاب دار، با آن چه در زمين دريافت مي كنيم قابل مقايسه است، اما علت تعجب دانشمندان از اين است كه مريخ ميدان مغناطيسي ضعيفي دارد و وقوع پديده شفق قطبي يا چيزي مشابه آن در مريخ دور از ذهن است.
اما چند سال پيش طبق فرضيه اي امكان ايجاد شفق در مريخ مطرح شد. طبق داده هاي سريع السير مريخ كه در سال 2004 به ثبت رسيد وقوع اين پديده در بخش هايي از مريخ كه آشفتگي ميدان مغناطيسي داشتند مشاهده شد. اما قطعي شدن اين فرضيه به زماني موكول مي شود كه بتوانيم اتمسفر بالاي مريخ را با دقت بيشتري بررسي كنيم. در ضمن عدم توانايي ما بر ديدن قسمت تاريك مريخ از زمين، كار را مشكل تر كرده است.