خبر
مايكروسافت قيمت زيون را اعلام كرد
گروه علمي فرهنگي- زيون، پخش كننده موسيقي ساخت شركت مايكروسافت كه رقيبي براي آي پاد، دستگاه مشابه شركت اپل تلقي مي شود، هنگام عرضه به بازار در 14 نوامبر 2006، 250 دلار قيمت خواهد داشت.
به گزارش بي بي سي، مايكروسافت قصد دارد قطعات موسيقي را در فروشگاه آن لاين خود به بهاي 99سنت بفروشد. كاربران همچنين با پرداخت?? دلار و 14?? سنت در ماه مي توانند مشترك اين فروشگاه موسيقي شوند. زيون اولين تلاش مايكروسافت براي نفوذ به بازار دستگاه هاي قابل حمل پخش موسيقي است. يكي از تحليلگران موسسه تحقيقاتي ژوپيتر مي گويد: اين قيمتي نيست كه واقعا مردم را به خريد زيون ترغيب كند. مايكروسافت اميدوار است امكاناتي نظير اينترنت بي سيم كه اشتراك قطعات را فراهم مي كند عاملي براي فروش اين دستگاه باشد. فناوري اينترنت بي سيم به صاحبان زيون امكان مي دهد براي مدت محدودي قطعات موسيقي را به اشتراك بگيرند - سه نوبت طي سه روز - و بعد براي خريدن يا نخريدن آنها تصميم بگيرند. كاربران نخواهند توانست اين قطعات را مستقيما از اينترنت بخرند و روي دستگاه خود پياده كنند بلكه نخست بايد آنها را روي يك رايانه شخصي پياده كرده و سپس به زيون منتقل كنند.
هرچند در سال اول مايكروسافت انتظار سوددهي اين پروژه را ندارد ولي اميدوار است در آينده آن را به فعاليتي پرمنفعت بدل كند. مايكروسافت اميد دارد راديو اف ام تعبيه شده در اين دستگاه و امكان استفاده كاربران از دو ميليون قطعه آهنگ با پرداخت اشتراك ماهانه، مزيتي در مقابل آي پاد تلقي شود. اين دستگاه همچون آي پاد از قابليت پخش ويديو برخوردار است و با حافظه ثابت?? گيگابايتي اش مي تواند حدود???? قطعه موسيقي را در خود جاي دهد.
حشرات فوق حساس
صداهاي معدودي وجود دارند كه از صداي آزاردهنده وزوز يك پشه در نزديكي انسان، بدتر باشند، ولي جالب است كه همين صدا براي گوش ها و يا دقيق تر، آنتن  پشه نر، يك موسيقي دلپذيراست. از سالها پيش، دانشمندان پيشنهاد كردند كه آنتن هاي پشه هاي نر مي توانند صداهاي پرواز پشه هاي ماده را جهت رديابي جفت، پيگيري كنند. تحقيقات جديد دانشمندان در سوئيس اين حدس ها را تاييد مي كند و مشخص مي كند كه اندام هاي گيرنده پشه نر جزء حساس ترين اندام هاي شناخته شده در حشرات است. دانشمندان دانشگاه زوريخ آزمايشي ترتيب دادند و يك طيف از صداها با بسامدهاي مختلف را براي پشه نر ايجاد كردند و لرزش هاي حاصل را با دستگاه ردياب ليزر بسيار پيشرفته اي پيگيري كردند، نتيجه اين بود كه بيشترين لرزش ها در فركانس هاي نزديك به فركانس پرواز پشه ماده، ملاحظه شد و نكته ديگر اينكه چنين حساسيتي در مورد آنتن هاي پشه ماده ديده نشد.
در نرهاي جنس خاص مورد آزمايش، هر استوانه آنتني داراي موهاي بلندي است كه به آنتن ها ظاهر پرمويي مي دهد. بررسي هاي بيشتر نشان داد كه موها در پاسخ به صداهاي پرواز پشه ماده مي لرزند. هر مو محكم به پايه آنتن وصل شده و مي تواند صدا را رديابي و منتقل كند كه به اين ترتيب حساسيت آنتن ها به صدا تسهيل مي شود. چنين حساسيتي نه تنها فراتر از حساسيت جنس ماده است، بلكه در بين بندپايان نظير ندارد.
منبع: بي بي سي ورلدلايف‎/ ترجمه: مهين سادات چاوشي