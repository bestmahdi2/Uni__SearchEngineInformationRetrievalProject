نگراني از بروز آنفلوآنزاي پرندگان در غرب كشور
گروه اجتماعي: مسئولان وزارت بهداشت نسبت به گسترش آنفلوآنزاي پرندگان در مرزهاي غربي ايران ابراز نگراني كرده اند.
اين گزارش حاكي است دامنه شيوع آنفلوآنزاي پرندگان در تركيه به 31 استان اين كشور افزايش يافته و شمار قربانيان آن به 5 نفر رسيده است.
شيوع آنفلوآنزاي پرندگان در استانهاي همجوار با مرز ايران بر دامنه نگراني مقامات بهداشتي كشورمان افزوده است، به همين منظور تدابير پيشگيرانه در استانهاي غربي كشور شديدتر شده است.
رئيس  اداره  دامپزشكي  مهاباد در همين زمينه اعلام  كرده است: به منظور پيشگيري از بروز بيماري آنفلوآنزاي  پرندگان، از طيور بيش از 40 روستاي  شهرستان  مهاباد نمونه گيري  شده  و تاكنون  مورد مشكوكي  مشاهده  نشده  است .
دكتر ديلمقاني  در مصاحبه  با خبرنگار واحد مركزي  خبر در مهاباد افزود: در اين  راستا همچنين  از پرندگان  موجود در تالاب ها و طيور موجود در روستاهاي حاشيه  آنها نيز نمونه گيري  شد. وي  گفت : كارشناسان  مجرب  دامپزشكي  مهاباد با بازرسي  از روستاهاي  منطقه  درصورت  مشاهده  موارد مشكوك، اقدام  به  معدوم  كردن  پرندگان  و طيور كرده و برابر مقررات  بهاي  پرندگان  معدوم  شده  را پرداخت  مي كنند.رئيس اداره  دامپزشكي  مهاباد از مردم  خواست  از خريد مرغهاي  زنده خودداري و از مرغهايي  كه  زير نظر كارشناسان  اداره  دامپزشكي  ذبح  مي شود، استفاده  كنند.
وزارت بهداشت اعلام كرد: غذاي حاوي گوشت ماكيان با درجه 70 به مدت 30 دقيقه طبخ شود. از سوي ديگر، وزارت بهداشت، درمان و آموزش پزشكي نيز در اطلاعيه اي توصيه كرده است: براي رفع وجود احتمالي ويروس آنفلوآنزاي پرندگان، غذاهاي حاوي گوشت ماكيان را با 70 درجه سانتيگراد و حداقل به  مدت 30 دقيقه طبخ كنند.
روابط عمومي وزارت بهداشت در توصيه اين وزارتخانه از هموطنان خواسته شده است براي پيشگيري از بيماري آنفلوآنزاي پرندگان از مصرف تخم مرغ نيم پز و خام نيز پرهيز شود. وزارت بهداشت همچنين از مردم خواسته است در صورت ديدن پرنده تلف شده در محل زندگي خود، بلافاصله آن را به نزديكترين مركز بهداشتي درماني و يا خانه بهداشت اطلاع دهند. همچنين رئيس مركز مديريت بيماريهاي وزارت بهداشت نيز توصيه كرده است كودكان و افرادي كه در ارتباط با پرندگان هستند از تماس مستقيم با پرندگان خودداري كنند و كشتاركنندگان مرغ و زنان خانه دار نيز قبل از خالي كردن شكم مرغ و پس از آن دستان خود را به  دقت بشويند و در حين كار از دستكش استفاده كنند.