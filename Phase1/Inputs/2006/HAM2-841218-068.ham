قانون استفساريه نظام هماهنگ پرداخت كاركنان دولت ابلاغ شد
مهر: رئيس جمهوري قانون استفساريه تبصره(4)ماده(3)و تبصره هاي مواد(17)و(22)قانون نظام هماهنگ پرداخت كاركنان دولت مصوب1370 را براي اجرا به سازمان مديريت و برنامه ريزي ابلاغ كرد.
رئيس مجلس شوراي اسلامي در نامه اي به رئيس جمهوري نوشته است: طرح استفساريه تبصره(4)ماده(3)و تبصره هاي مواد(17)و(22)قانون نظام هماهنگ پرداخت كاركنان دولت مصوب 1370 كه به مجلس شوراي اسلامي تقديم و در جلسه علني روز چهارشنبه مورخ 5/11/1384 مجلس مطرح و نظر تفسيري مجلس به شرح پيوست تصويب و در تاريخ 12/11/1384 به تأييد شوراي نگهبان رسيد، در اجراي اصل يكصد و بيست و سوم(123)قانون اساسي جمهوري اسلامي ايران به پيوست ارسال مي گردد.
در همين حال نيز رئيس جمهوري نيز اين قانون استفساريه را به سازمان مديريت و برنامه ريزي ابلاغ كرد.
در اين ابلاغيه آمده است: قانون استفساريه تبصره(4)ماده(3)و تبصره هاي مواد(17)و(22)قانون نظام هماهنگ پرداخت كاركنان دولت مصوب1370 كه در جلسه علني روز چهارشنبه مورخ پنجم بهمن ماه يكهزار و سيصد و هشتاد و چهار مجلس شوراي اسلامي تصويب و در تاريخ 12/11/1384 به تأييد شوراي نگهبان رسيده و طي نامه شماره 215338/381 مورخ 16/11/1384 واصل گرديده است به پيوست جهت اجرا ابلاغ مي گردد.
در ماده واحده قانون استفساريه تبصره(4)ماده(3)و تبصره هاي مواد(17)و(22)قانون نظام هماهنگ پرداخت كاركنان دولت مصوب 1370 آمده است: آيا مزاياي ريالي گروه هاي تشويقي موضوع تبصره(4)ماده(3)قانون نظام هماهنگ و افزايش سنواتي تشويقي موضوع تبصره ماده(17)قانون نظام هماهنگ علاوه بر رقم حداقل حقوق كاركنان دولت كه به موجب تبصره ماده(22)قانون نظام هماهنگ پرداخت كاركنان دولت مصوب 13/6/1370 و لايحه قانوني حداقل و حداكثر حقوق مستخدمين شاغل و..... مصوب 4/2/1358 تعيين مي گردد، قابل پرداخت است يا خير؟
مجلس نيز در اين خصوص اعلام كرده است: بلي، قابل پرداخت است.
قانون فوق مشتمل بر ماده واحده در جلسه علني روز چهارشنبه مورخ پنجم بهمن ماه يكهزار و سيصد و هشتاد و چهار مجلس شوراي اسلامي تصويب و در تاريخ12/11/1384 به تأييد شوراي نگهبان رسيد.