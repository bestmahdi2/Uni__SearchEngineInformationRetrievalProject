جزييات وام استخدام مقرري بگيران بيمه بيكاري اعلام شد
گروه اجتماعي- كارگاه هايي كه با توسعه ظرفيت كاري خود مقرري بگيران بيمه بيكاري را براي 4 سال استخدام كنند از وام قرض الحسنه بهره مند مي شوند.
مشكلات فراروي صندوق بيمه بيكاري سازمان تأمين اجتماعي سبب شده است تا مسئولان براي جلوگيري از رشد بي رويه مستمري بگيران اين صندوق برنامه ريزي كنند.
براساس اطلاعات منتشر شده از سوي سازمان تأمين اجتماعي اين صندوق در پايان 4 ماهه نخست سال جاري با كسري بودجه اي معادل 23 ميليارد تومان روبه رو بوده كه پيش بيني مي شود اين بدهي با رشد فزاينده اي ادامه يابد.
سازمان تأمين اجتماعي با همكاري وزارت كار و امور اجتماعي همواره درصدد ايجاد اشتغال براي مستمري بگيران صندوق بيمه بيكاري و كاهش تعداد اين افراد است.
در همين راستا تفاهم نامه اي ميان وزارت كار و امور اجتماعي، سازمان تأمين اجتماعي و بانك رفاه كارگران منقعد شده تا به كارفرماياني كه براي بيكاران تحت پوشش صندوق بيمه بيكاري توليد اشتغال مي كنند وامي تا سقف 10 ميليون تومان پرداخت شود.
نرخ سود مورد مطالبه بانك رفاه و بانك عامل براي اعطاي تسهيلات 14 درصد است كه 4 درصد آن به عنوان كارمزد از واحدهاي متقاضي تسهيلات دريافت و 10 درصد باقي مانده از محل منابع صندوق بيمه بيكاري به عنوان يارانه نرخ تسهيلات به بانك پرداخت مي شود. دوره بازپرداخت اين تسهيلات 36 ماه است كه پس از پايان دوره تنفس(حسب مورد 3 تا 6 ماه)شروع خواهد شد.
فرخ ملكوند معاون فني و درآمد سازمان تأمين اجتماعي نيز با توضيح اينكه صندوق بيمه بيكاري با كسري جدي بودجه روبه روست گفت: صندوق بيمه بيكاري يك صندوق مستقل است كه هيچ ارتباطي به منابع سازمان تأمين اجتماعي ندارد و با قوانين خاص خودش اداره مي شود.
اظهار نظر اين مسئول در حالي بيان مي شود كه منبع صندوق فوق كسر حق بيمه از بيمه پردازان سازمان تأمين اجتماعي است.
اما وزير رفاه و تأمين اجتماعي بر حمايت كامل دولت از اين صندوق صحه گذاشت و تأكيد كرده است كه دولت از صندوق بيمه بيكاري حمايت كافي به عمل خواهد آورد.اعتبار در نظر گرفته شده براي پرداخت تسهيلات فوق 2 هزار ميليارد تومان است.