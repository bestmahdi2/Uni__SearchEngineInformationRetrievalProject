برنامه واگذاري سهامبانك ها و بيمه هاي دولتي
گروه بورس - مسئولان سازمان خصوصي سازي همزمان با اعلام عرضه سهام 6 شركت دولتي از افزايش فشارها براي واگذاري بانك ها و بيمه ها خبر مي دهند.
در اين ميان خبرگزاري مهر به نقل از اسماعيل غلامي از فشارهاي وزارتخانه هايي همچون صنايع و معادن، مخابرات و نيرو به وزارت امور اقتصادي و دارايي براي واگذاري سهام بانك ها و بيمه هاي دولتي در قالب توزيع سهام عدالت خبر داد و گفت: بر همين اساس، درصدديم سهام آنها را در مرحله دوم سهام عدالت واگذار كنيم.معاون سازمان خصوصي سازي در خصوص واگذاري سهام بانك ها و بيمه هاي مشمول اصل 44 قانون اساسي گفت: با توجه به فشار سازمان خصوصي سازي به وزارت خانه هايي همچون صنايع، نيرو و مخابرات براي واگذاري بخشي از سهام آنها در قالب سهام عدالت، اين وزارتخانه ها به سازمان خصوصي سازي و وزارت اقتصاد معترض هستند كه چرا واگذاري سهام شركت ها از خود اين وزارت خانه آغاز نمي شود.اسماعيل غلامي با اشاره به سبد سهام تهيه شده براي واگذاري سهام هاي مشمول اصل 44 قانون اساسي تصريح كرد: سهام شركت هاي دولتي واگذار شده، معمولا از اين چند وزارتخانه بوده است.
عضو هيأت عامل سازمان خصوصي سازي از تشكيل كميته اي براي واگذاري بانك ها وبيمه ها در وزارت اقتصاد زير نظر معاونت بانكي، بيمه و شركت هاي دولتي خبرداد و تصريح كرد: البته بانك ها با مشكلاتي از جمله بدهي هاي دولت به سيستم بانكي و مشخص شدن وضعيت حساب هاي خاصي كه بين آنها وجود دارد، روبرو هستند.وي گفت: به سازمان بورس موضوع دريافت اطلاعات و انجام كارهاي مقدماتي بانك هاي تجارت، ملت، صادرات و رفاه اعلام شده تا براي انجام واگذاري سهام آنها از طريق بورس نيز آمادگي هاي لازم انجام شود.غلامي يكي از عمده ترين مشكلات بانك ها را اخذ نشدن وثيقه هاي قانوني از شركت هاي دولتي كه از اين بانك ها در گذشته وام دريافت كرده اند، اعلام كرد و افزود: در ابتدا بايد تكليف اين وثيقه ها مشخص شود.
وي همچنين از تشكيل سه كارگروه در بانك ها براي اين منظور خبرداد و گفت: بخشي از كارهاي اين كارگروه ها انجام و به وزير اقتصاد نيز گزارش شده است.