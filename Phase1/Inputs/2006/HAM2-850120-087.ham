ممنوعيت پرورش و نگهداري طيور اهلي و وحشي در ايلام
ايرنا: مدير كل  دامپزشكي  استان  ايلام  تاكيد كرد: پرورش  و نگهداري  طيور اهلي  و وحشي  در مناطق  مرزي  اين  استان  ممنوع  است .
«خالد خداويردي» بيان  كرد: باتوجه  به  خطر بروز و شيوع  بيماري  آنفلوانزاي  پرندگان ساكنان  مناطق  مرزي  به هيچ  وجه  نبايد نسبت  به  پرورش  و نگهداري  طيور اهلي  و وحشي  اقدام  كنند.وي  افزود: با پايان  يافتن  طرح  معدوم سازي  طيور اهالي  ساكن  مناطق  مرزي تا شعاع  10 كيلومتري  بازرسان  دامپزشكي  استان  ايلام  با همكاري  نيروي  انتظامي  نسبت  به  برخورد با پرورش دهندگان  طيور برخورد مي كنند.
وي  تصريح  كرد: در صورت  نگهداري  و پرورش  طيور در اين  مناطق ، دامپزشكي بدون  پرداخت  هيچ گونه  وجهي  به  معدوم  كردن  طيور اقدام  مي كند.
خداويردي  هدف  از ممنوعيت  پرورش  طيور را جلوگيري  از انتقال  بيماري آنفلوانزاي  پرندگان  از كشور عراق  به  ايران  و افزايش  ميزان  سرانه  سلامت  منطقه عنوان  كرد.وي  با اشاره  به  معدوم سازي  بيش  از 10 هزار قطعه  طيور اهلي  در مناطق مرزي  ايلام  با كشور عراق  همزمان  با ماه هاي  پاياني  سال  گذشته ، تاكيد كرد: تا اطمينان  كامل  از رفع  خطر بروز آنفلوانزاي  پرندگان  ممنوعيت  طرح  پرورش  طيور در اين  مناطق  ادامه  دارد.استان  ايلام  داراي  430 كيلومتر مرز مشترك  با كشور عراق  است .