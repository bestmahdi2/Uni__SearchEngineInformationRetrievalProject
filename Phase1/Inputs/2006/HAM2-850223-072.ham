كاكتوس و نگهداري آن
ميثم كريمپور:اگرچه با نگاهي به تاريخ و فرهنگ ايرانيان به نظر مي آيد كه همواره ايرانيان در زمينه موضوعات مرتبط با گل ها جايگاه خوب و ارزنده اي داشته اند ولي امروزه شرايط حاكم بر زندگي شهرنشيني باعث شده است كه فاصله نسبتاً زيادي بين مردم و طبيعت ايجاد شود.
فراهم كردن يك باغچه كوچك و يا حتي يك گلدان در پشت پنجره مي تواند نشاط و آرامش رواني را برايمان به ارمغان بياورد. از ميان گياهان آپارتماني، كاكتوس ها طرفداران نسبتاً زيادي دارند. اگرچه نگهداري از كاكتوس به خاطر تفاوت هاي بسيار بين گونه هاي مختلف آن، كار زياد آساني نيست ولي با كمي دقت مي توان از اين گياه زيبا در محيط زندگي نگهداري كرد.
اگر شما هم فكر نگهداري از كاكتوس در سر داريد ولي آشنايي با فنون اين كار را نداريد، مي توانيد از تجربيات نويسنده وبلاگ كاكتوس و نگهداري آن استفاده كنيد: كاكتوس  ها مي توانند در خاك هايي با تركيبات متفاوت از قبيل سنگلاخي، ماسه اي، رسي و... به زندگي خود ادامه دهند ولي ايده آل ترين تركيب براي آنها تركيبي است كه سريعاً خشك شود و همچنان مقداري رطوبت را در خود نگه دارد. خاك مورد نياز براي كاكتوس ها بايد داراي خلل و فرج و پرمنفذ باشد تا آب به راحتي از آن خارج شود و سريعاً خاك خشك شود و گياه امكان تنفس پيدا كند.
همواره براي كاكتوس ها از خاك سنگريزه اي استفاده كنيد. براي خاك كاكتوس تركيب هاي مختلفي توصيه مي شود. يكي از رايج ترين تركيبات براي كاكتوس دو قسمت خاك باغچه و يك قسمت ماسه درشت است. از خاكي كه ميزان زيادي خاك برگ دارد اجتناب كنيد. هميشه سعي كنيد كه خاك گلدان بين دو آبياري خشك باشد زيرا خيس بودن گلدان براي مدت طولاني به كاكتوس آسيب وارد مي كند.
آدرس وبلاگ:persianblog.com.mm11