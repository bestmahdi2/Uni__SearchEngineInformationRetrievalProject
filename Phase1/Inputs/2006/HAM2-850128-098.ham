عكس فلسطين در حاشيه كنفرانس قدس
ايرنا: همزمان با برگزاري سومين كنفرانس بين المللي قدس و حمايت از مردم فلسطين، نمايشگاه عكسي از مظلوميت ملت فلسطين و جنايات رژيم صهيونيستي عليه اين ملت گشايش يافت.
در اين نمايشگاه كه در حاشيه كنفرانس بين المللي قدس و در محل ساختمان اجلاس سران در تهران برپا شده است، تعداد 30 عكس و همچنين تعدادي تابلوهاي نقاشي دربرگيرنده مبارزه و مقاومت مردم فلسطين عليه نظاميان صهيونيست به نمايش گذاشته شده است.
سومين كنفرانس بين المللي قدس و حمايت از مردم فلسطين روز جمعه با سخنراني مقام معظم رهبري آغاز به كار كرد.
در مراسم افتتاح اين كنفرانس، رؤسا و نمايندگان مجالس كشورهاي اسلامي، متفكران و انديشمندان جهان اسلام، مقامات لشكري و كشوري از جمله رؤساي قوه مجريه، مقننه و قوه قضاييه حضور يافتند.