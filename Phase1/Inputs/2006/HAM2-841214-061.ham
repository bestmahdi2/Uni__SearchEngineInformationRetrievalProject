مذاكره را ادامه مي دهيم اما بي عدالتي را نمي پذيريم
مهر: رئيس مجلس شوراي اسلامي گفت كه جمهوري اسلامي ايران به مذاكرات درخصوص پرونده هسته اي خود ادامه مي  دهد اما بي عدالتي را نمي  پذيرد.
حداد عادل كه روز گذشته در حاشيه برگزاري دومين اجلاس منطقه  اي رهبران اديان در مجتمع امام خميني در تهران، در جمع خبرنگاران سخن مي گفت، افزود: امكان مذاكره همچنان وجود دارد.وي در پاسخ به سئوالي درخصوص پافشاري روسيه و اروپا بر مساله تعليق غني  سازي از سوي ايران، گفت: پافشاري طرفين بر مواضع خود هميشگي نخواهد بود، ما مواضع برحقي داريم و براي رسيدن به حقوق هسته اي خود از هيچ تلاشي فروگذار نخواهيم كرد.
حدادعادل طرح روسيه را نوعي پيشنهاد براي مشاركت در غني  سازي دانست و گفت: مذاكراتي كه در مسكو انجام شد و سفر لاريجاني به مسكو نشان از عزم ايران براي به نتيجه رسيدن اين مسير بود.وي با تاكيد بر اينكه بهره  مندي از تحقيقات هسته اي درمقياس آزمايشگاهي حق مسلم ايران است، گفت: اينكه به دليل انجام اين تحقيقات پرونده ايران به شوراي امنيت سازمان ملل برود اما كشورهاي دارنده و استفاده كننده از بمب هسته  اي آزادانه فعاليت كنند، بي  عدالتي مطلق است .رئيس مجلس درپاسخ به سئوال ديگري مبني بر پيش بيني اتفاقات آينده در پرونده هسته  اي، گفت: پيش بيني قطعي درباره آينده ممكن و صحيح نيست.
حداد عادل با تاكيد بر اينكه ما از همه امكانات و تدبير خود براي اعتماد سازي استفاده مي كنيم، اظهار داشت: مسئولان جمهوري اسلامي ايران از هر گامي براي اثبات حسن نيت ايران و آمادگي براي اجرايي كردن طرح رئيس جمهور درخصوص مشاركت ديگر كشورها در غني  سازي، استفاده خواهند كرد.