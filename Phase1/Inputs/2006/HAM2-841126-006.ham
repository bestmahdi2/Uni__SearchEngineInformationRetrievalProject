دريچه
حقايقي در مورد آنفلوآنزاي مرغي
مترجم: معصومه شرافتي
* آنفلوآنزاي مرغي چيست؟
- آنفلوآنزاي مرغي ويروسي است كه بين پرندگان وحشي به شدت مسري و اغلب در ميان پرندگان اهلي و طيور كشنده است.
* نشانه هاي آنفلوآنزاي مرغي بين انسان ها چيست؟
- علائم انساني شبيه به علائم شبه آنفلوانزا با نشانه هايي چون تب، سرفه، گلودرد و درد عضلاني و علائم ديگر شامل عفونت چشمي، ذات الريه و بيماري شديد تنفسي است.
* چگونه انسان به آنفلوآنزاي مرغي مبتلا مي شود؟
- ويروس از طريق تماس با پرندگان عفوني و يا سطح آلوده منتقل مي شود از اين رو خطر عفونت در انسان ها كم و انتقال انسان به انسان نادر است.
* تهديد جهاني اين ويروس چيست؟
- دانشمندان نگرانند كه ويروسhsn1 جهش يافته و قابليت انتقال از فرد به فرد را پيدا كند و يك شيوع جهاني را ايجاد كند.
* پزشكان چگونه بيماري را تشخيص مي دهند؟
- به وسيله آزمايش خون تشخيص صورت مي گيرد.
* آيا واكسني براي آنفلوآنزاي مرغي وجود دارد؟
- در حال حاضر هيچ واكسن تجاري كه به شكل رايج استفاده شود وجود ندارد اما تحقيقات باليني براي كشف واكسن ويروس hsn1 ادامه دارد.
* چگونه آنفلوآنزاي مرغي درمان مي شود؟
- تحقيقات نشان مي دهد چنانچه درمان دارويي سريع شروع شود، داروهاي آنفلوآنزاي انساني مي تواند در درمان hsn1 مؤثر باشد.
منبع: واشنگتن پست
در صورت بروز همه گيري آنفلوآنزا چه بايد كرد
1 - احتياط به خرج دهيد و از ملاقات افراد مبتلا به آنفلوآنزا خودداري كنيد.
2 - به بهداشت توجه خاص داشته باشيد و مرتباً سطوح مختلف را با مواد ضدعفوني كننده قوي تميز كنيد.
3 - دست هايتان را مرتباً بشوييد و به بيني تان دست نزنيد.
4 - از لمس كردن افراد ديگر در مكان هاي عمومي اجتناب كنيد. حتي المقدور به جاي پرازدحام مثلاً آسانسورهاي شلوغ وارد نشويد.
5 - از تماس هاي پوستي به خصوص بوسيدن خودداري كنيد.
6 - مراقب دست هايتان باشيد ودر مكان هاي عمومي مثل مغازه ها به سطوح مختلف دست نزنيد.
7 - اگر مرغ يا هر پرنده ديگري از گروه ماكيان يا طيور داريد كه به طور ناگهاني مرده است، به لاشه او دست نزنيد و مسئولان بهداشتي را خبر كنيد.