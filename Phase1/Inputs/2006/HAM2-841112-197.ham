دو داور ايراني در مسابقه هاي جهاني ژيمناستيك
گروه ورزشي: عضو هيات  مديره  و داور بين المللي  ژيمناستيك  ايران  گفت : داوران  در مسابقات  جام  جهاني  تهران  بر طبق  قوانين  سال  2005 قضاوت  خواهند كرد.
طاهر علوي  افزود: ايران اولين  ميزبان  برگزاري  مسابقات  جام  جهاني  ژيمناستيك  در سال  2006 است  و طبق اعلام  فدراسيون  بين المللي  ژيمناستيك  داوران  حاضر در اين  مسابقات برطبق قوانين  پيشين  به  قضاوت  خواهند پرداخت .
وي  با اشاره  به  برگزاري  مسابقات  جام جهاني  ژيمناستيك  اشتوتگارت  آلمان و همچنين  جام جهاني  ليون  فرانسه  كه  فروردين  ماه  سال  آينده  برگزار خواهدشد اظهارداشت : اين  دو رويداد نيز طبق  قوانين  پيشين  برگزار مي شوند.
به گفته  وي  كتابچه  قوانين  داوري  هر چهار سال  يكبار درخصوص  نحوه  امتيازدهي  به  انجام  حركات  تغيير مي كند كه  تاكنون  اين  كتابچه  به  كشورهاي  عضوفدراسيون  بين المللي  ژيمناستيك  ارسال  نشده  است .
علوي  گفت : با هماهنگي هاي  صورت  گرفته  دو تن  از داوران  ايراني  دررقابت هاي  جام  جهاني  تهران  قضاوت  خواهندكرد.
وي  افزود: درصورت  برگزاري  مسابقه هادر شش  وسيله  به  طور هم  زمان  بايداز 36 داور استفاده  شود، ولي  مسئولان  اين  فدراسيون  تصميم  دارند براي برگزاري  مسابقات  با كيفيت  بالاتر مسابقات  به  طور همزمان  در سه  وسيله برگزار كنند.