هيچ شركتي 5 درصدي نشد
گروه بورس: همزمان با بازگشايي نماد داده پردازي و ارائه آخرين اطلاعات، قيمت هر سهم اين شركت ديروز 4/18 درصد افزايش يافت.
به گزارش «همشهري» در اين روز هيچ شركتي سقف 5 درصدي رشد قيمت را پر نكرد.
كارگزاران بازار گردان بورس تهران روز گذشته سهام سرمايه گذاري غدير، سرمايه گذاري مسكن، سيمان هرمزگان و سيمان شرق را بازارگرداني كردند تا بازار متعادل تر شود.همچنين در اين روز بازارگردانان براي ايران خودرو، سيمان تهران، صنايع شيميايي و ايران خودرو ديزل دستور خريد در سيستم هاي معاملاتي خود به ثبت رساندند.
در اين روز كاري سرمايه گذاري غدير، سايپا، سيمان هرمزگان، سيمان دورود و بانك اقتصاد نوين 5 شركت نخست جدول عرضه بودند و پس از آنها به ترتيب بيشترين دستور فروشها براي ايران خودرو، سيمان تهران، صنايع شيميايي و ايران خودرو ديزل صادر شد.