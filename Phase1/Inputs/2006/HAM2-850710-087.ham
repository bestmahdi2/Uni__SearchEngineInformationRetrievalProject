كد جهاني اخلاق جهانگرديدر دستور كار سازمان ميراث فرهنگي
گروه شهري- آموزش كد جهاني اخلاق جهانگردي به عنوان يك منشور بين المللي در صنعت گردشگري شامل مفاهيم، اصول، ارزش ها و شرايط مرتبط با آن براي اولين بار در دستور كار سازمان ميراث فرهنگي، قرار گرفت.به گزارش روابط عمومي سازمان ميراث فرهنگي و گردشگري عليرضا سجادپور معاونت فرهنگي و ارتباطات اين سازمان گفت: اين طرح در راستاي ارتقاي سطح فرهنگ عمومي جامعه و آشنايي شهروندان با اصول و مفاهيم ده ماده اي كد جهاني اخلاق جهانگردي و فني در سه بخش مسئوليت هاي جهانگرد(ميهمان)مسئوليت هاي شهروندان(ميزبان)و مسئوليت هاي دولت اجرا مي شود.سجادپور گفت: طرح مورد نظر در قالب كارگاه ها و نشست هاي محلي و با پخش فيلم، اسلايد، سخنراني و ميزگرد آموزشي همراه است كه در تعدادي از مناطق و محلات شهر تهران به صورت آزمايشي اجرا مي شود و در صورت تأمين اعتبار لازم براي دانش آموزان مقطع دبيرستان در آينده نزديك اجرا خواهد شد.