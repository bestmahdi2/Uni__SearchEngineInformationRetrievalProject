علمي فرهنگي
اهداي رايگان نرم افزار كتابداري به مراكز فرهنگي تهران
گروه علمي فرهنگي- براي ارتقاي فرهنگ كتابخواني و نشر فرهنگ مطالعه، مديريت امور كتاب و كتابخانه هاي سازمان فرهنگي هنري شهرداري تهران، نرم افزار تخصصي كتابداري را به كتابخانه هاي مدرسه ها، مساجد، حوزه هاي علميه و ساير مراكز فرهنگي استان تهران اهدا مي كند.
به گزارش همشهري، داشتن فضاي مستقل به عنوان كتابخانه، حداقل هزار جلد كتاب و يك دستگاه كامپيوتر مستقل از شرايط اوليه شركت در طرح اهداي رايگان نرم افزار كتابداري است. مراكز فرهنگي هنري تابعه شهرداري نيز مي توانند در اين طرح شركت كنند. همچنين علاوه بر اهداي نرم افزار تخصصي كتابداري، امكان آموزش رايگان نرم افزار براي 2 نفر كتابدار هر مركز نيز فراهم است.
بر اساس اين گزارش، ساماندهي علمي و اصولي كتابخانه ها و استفاده بهينه از منابع موجود و تسهيل در دسترسي آسان به كتاب هاي موجود با استفاده از نرم افزارهاي تخصصي در كتابخانه  طراحي شده و ارزش ريالي نرم افزار اهدايي، بسته به وضعيت و شرايط كتابخانه، بين 8 تا 25ميليون ريال است كه همه هزينه هاي نرم افزار و آموزش كتابداران توسط سازمان فرهنگي هنري شهرداري تهران پرداخت مي شود.مراكز فرهنگي تهران براي كسب اطلاعات بيشتر در اين زمينه مي توانند با شماره تلفن 88416697(مديريت امور كتاب و كتابخانه هاي سازمان فرهنگي هنري شهرداري تهران)تماس بگيرند.