رئيس فراكسيون محيط زيست مجلس:
كميسيون اصل 90 مجلس موضوع آلودگي هواي تهران را رها كرد
فارس: رئيس فراكسيون محيط زيست مجلس درباره اقدامات كميسيون اصل 90 در راستاي كاهش آلودگي هواي تهران گفت: متاسفانه اين كميسيون موضوع آلودگي هواي تهران را رها كرده است.
احمد سادات موسوي افزود: كميسيون اصل 90 مجلس، حركتي را زمستان سال گذشته همراه با بحراني  شدن وضعيت آلودگي هواي تهران شروع كرد و از سازمانها و دستگاههاي مرتبط با موضوع آلودگي هواي تهران درخواست كرد تا گزارشي از فعاليتهاي انجام داده شده و پيشنهادات احتمالي را به اين كميسيون ارائه كنند.
وي در ادامه گفت: ظاهرا هيچ كدام از اين دستگاهها، گزارشي از راه حل هاي كاهش آلودگي هواي تهران را به كميسيون اصل 90 ارائه نكرده اند و حركت كميسيون نيز در اين راستا متوقف شد.
رئيس فراكسيون محيط زيست مجلس درباره اقدامات مجلس در خصوص كاهش آلودگي هواي تهران اظهار داشت: موضوعاتي مثل دوگانه سوز كردن خودروها و از رده خارج كردن خودروهاي فرسوده از جمله موضوعات كلي است كه مجلس براي كاهش آلودگي هوا به آن پرداخته است كه هم به منظور بهينه سازي مصرف سوخت و هم كاهش آلودگي هواست.
سادات موسوي گفت: متاسفانه تاكنون اين كميسيون به صورت جدي براي صنايع خودروسازي كه خودروهاي غيراستاندارد توليد مي كنند، اقدامي انجام نداده است.