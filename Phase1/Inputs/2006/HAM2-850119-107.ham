وزارت خارجه آمريكا بمب گذاري در نجف را محكوم كرد
نيويورك - ايرنا: سخنگوي  وزارت  خارجه  آمريكا روز پنج شنبه  بمب گذاري  در نجف  را محكوم  و گفت  كه «ما عميق ترين  تسليت هاي  خود را درباره  بمب گذاري  وحشيانه  به  حرم  امام  علي  در نجف  ابراز مي كنيم .»
«شان  مك  كورمك» افزود: تروريست هايي  كه  قصد دارند به  مراكز مذهبي  حمله  كنند دشمن  همه  اديان  و انسانيت  هستند.جامعه  بين الملل  بايد در برابر آنها متحد و براي  مردم  عراق  حامي  پابرجا باشد.
وي  تصريح  كرد: آمريكا اين  اقدام  ناجوانمردانه  را به  شديدترين  وجه  ممكن  محكوم  مي كند.
سخنگوي  وزارت  خارجه  آمريكا گفت : از همه  مردم  عراق  مي خواهيم  خويشتنداري  كنند تا سرانجام  به  عاملان  اين  حوادث  تروريستي  با اجراي  قانون ، جواب  داده  شود.
مك  كورمك  افزود: آمريكا آنچه  كه  در توان  دارد به كار مي گيرد تا به  دولت  عراق  كمك  كند عاملان  اين  جنايت  هولناك  را به  دست  عدالت  بسپارد.
در اظهارات  مك  كورمك  به  نقش  و تاثير اشغال  سه  ساله  عراق ، در تداوم  اين  درگيريهاي  خونين  اشاره اي  نشد.