كميته هاي تخصصي هفتگانه اكو در مورد تأخير طرح هاي اقتصادي تصميم گيري مي كنند
ايرنا- معاون  دبيركل  سازمان  همكاري  اقتصادي (اكو)گفت : كميته هاي  تخصصي  هفتگانه  اكو درخصوص  طرحهاي  مختلف  اقتصادي  اين  سازمان  كه  تاكنون  به  مرحله  اجرايي نرسيدند، تصميم گيري  مي كنند.
سهراب  شهابي  در حاشيه  شانزدهمين  نشست  شوراي  منطقه اي  برنامه ريزي  اكو افزود: هياتهاي  نمايندگي  كشورهاي  عضو در اين  نشست  با بررسي  مشكلات  و پيگيري  علل  عدم  اجراي  برخي  از طرحهاي  اكو، در زمينه  برنامه هاي  سال  آينده  اين  سازمان  تصميم  مي گيرند. در اين  نشست  اعضاي  اكو راهكارهاي  راه اندازي  بانك  سازمان  همكاري  اقتصادي را بررسي  خواهند كرد تا اين  بانك  به  زودي  كار خود را آغاز كند.