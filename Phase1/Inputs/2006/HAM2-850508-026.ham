تازه ها
آزمايش واكسن جديد براي ترك سيگار
پزشكان آمريكايي در حال آزمايش يك روش جديد براي كمك به ترك سيگار هستند: تزريق واكسني كه سيگاري ها را نسبت به نيكوتين، ماده اي كه باعث اعتياد به سيگار مي شود، مصون مي كند. به گزارش آسوشيتدپرس پژوهشگران مركز تحقيقات دخانيات در دانشگاه ويسكانسين- مديسون آزمون با يك واكسن ضدنيكوتين به نام nicvax ساخت شركت بيوتكنولوژي  nabi در كاليفرنيا را بر روي گروهي از افراد سيگاري آغاز كرده اند.شركت كنندگان در اين آزمون چهار يا پنج بار با فاصله هاي 4 تا 6 هفته اي تحت تزريق واكسن قرار مي گيرند و براي يكسال تحت نظر باقي مي مانند.دوسوم افراد واكسن واقعي و يك سوم دارونما دريافت مي كنند. نه پزشكان و نه افراد تحت آزمايش تا پايان بررسي نمي دانند به چه افرادي واكسن واقعي تلقيح شده است. به اين افراد براي ترك سيگار مشاوره داده مي شود و بايد زماني را براي ترك معين كنند كه معمولا در حدود زمان تزريق دومين واكسن است. اولين تزريق باعث فعال شدن دستگاه ايمني و تزريق هاي بعدي باعث ترشح آنتي بادي يا پادتن ضد نيكوتين در بدن مي شود. اين پادتن ها به نيكوتين موجود در خون متصل مي شوند و مانع رسيدن آن به مغز مي شوند. پادتن هاي ايجادشده بايد تا يك سال در بدن باقي بمانند و پس از آن ممكن است تزريق هاي يادآور لازم باشد.