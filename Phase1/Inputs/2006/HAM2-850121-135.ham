جشنواره صرفه جويي در مصرف برق
ايسنا: براي نهادينه شدن صرفه جويي در مصرف برق در بخش هاي مختلف برق، ترويج الگوي بهينه در جهت متعادل سازي مصرف به نفع تمامي قشرهاي جامعه و سوق دادن انرژي هاي آزادشده به بخش هاي مولد اقتصادي، جشنواره صرفه جويي در مصرف برق برگزار مي شود.به گزارش روابط عمومي توانير اين جشنواره در روزهاي 10 تا 14 ارديبهشت ماه در مجموعه فرهنگي ورزشي توانير برگزار مي شود.
توانير قصد دارد با همكاري شركت هاي برق منطقه اي و توزيع نيروي برق، سازمان توليدكنندگان تجهيزات برق كم مصرف به ويژه توليدكنندگان لامپ هاي كم مصرف سعي در اجراي هدف هاي مديريت مصرف از طريق طراحي و برنامه هاي فرهنگي و مردمي به منظور بهينه سازي مصرف انرژي برق را اجرايي كند.
مخاطبان اين جشنواره عموم مردم به ويژه كودكان و نوجوانان خواهند بود و بخش عمده ساعت هاي برگزاري آن به بازديد مربيان پرورشي و دانش آموزان مدارس و گروه هاي دانش آموزي اختصاص داده شده ضمن اين كه خانواده ها نيز مي توانند از اين جشنواره ديدن كنند.