192 ميهمان خارجي در بيست و چهارمين جشنواره فيلم فجر
192 ميهمان خارجي از 42 كشور در بيست و چهارمين جشنواره فيلم فجر و نهمين بازار بين المللي و برنامه هاي تلويزيوني ايران حضور دارند.به گزارش روابط عمومي جشنواره فيلم فجر، داوران، مديران و نمايندگان جشنواره هاي معتبر جهاني، دست اندركاران توليد و توزيع فيلم، خبرنگاران و گزارشگران شبكه هاي معتبر تلويزيوني در اين رويداد حضور دارند.فولكر شلوندروف كارگردان معتبر سينماي آلمان، ظهير عقاد برادر مصطفي عقاد كارگردان فقيد سينما، باب چارتوف تهيه كننده مطرح هاليوود از جمله ميهمانان جشنواره هستند. نمايندگان جشنواره هاي معتبر جهاني چون تورنتو، كن، ونيز، نانت نيز در بيست و چهارمين جشنواره حضور دارند. بيست و چهارمين جشنواره بين المللي فيلم فجر از 30 دي ماه تا 10 بهمن ماه سال جاري در تهران برگزار مي شود.