يك پنجم گونه هاي گياهي و جانوري كشور در معرض نابودي  است
ميراث خبر: 2هزار و 604 گونه گياهي و جانوري كشور در معرض خطر نابودي قرار دارند.
معاون محيط طبيعي و تنوع زيستي سازمان حفاظت محيط زيست با بيان اين مطلب گفت: «براساس آماري كه تاكنون انجام گرفته است، در جهان حدود375 هزار و 258 گونه وجود دارد كه از اين تعداد حدود 56هزار و 628 گونه در معرض نابودي است.»
انوشيروان نجفي افزود: «اصلي ترين عامل تهديد گياهان و جانوران در جهان، تخريب زيستگاه ها به صورت مستقيم و غيرمستقيم است.»وي گفت: «توجه نكردن به ارزش هاي زيست محيطي و تنوع زيستي، مديريت نكردن صحيح منابع، افزايش جمعيت و گسترش تنوع زيستي به ويژه در مناطق حساس اكولوژيكي و تغيير كاربري اراضي و تجاوز به عرصه هاي طبيعي از جمله عوامل تهديدكننده تنوع زيستي ايران است.»
معاون محيط طبيعي سازمان حفاظت محيط زيست افزود: «مصرف بيش از حد سموم در بعضي از مناطق حتي بيش از 10 برابر حد استاندارد، آلودگي آب و خاك، ضعف قوانين، انتقال گونه هاي بومي، تجارت غيرقانوني حيوانات و بذر گياهي و وجود سلاح غيرمجاز از ديگر عوامل تهديد تنوع زيستي ايران است.»