افتتاحيه نااميد كننده پياره موهان
گروه ادب و هنر: در شرايطي كه فيلم هاي كمدي هندي معمولاً با استقبال تماشاگران سينما در اين كشور آسيايي روبه رو مي شوند، فيلم« پياره موهان »نتوانست جادوي كارهاي قبلي را تكرار كند.
به نوشته سايت اينترنتي اينديااف، ساخته جديد ايندراكومار اين هفته با يك افتتاحيه ضعيف صدرنشين جدول هفتگي فروش فيلم ها در هند شد. ايندراكومار در دهه 90 با كارگرداني فيلم هايي بسيار پرفروش مثل«تبا »و« راجا»(هردو با بازي مادوري ديكشيت)توانست تبديل به يكي از مطرح ترين فيلمسازان دوران خود شود.
اما منتقدين سينمايي مي گويند:« پياره موهان»قصه اي تكراري دارد و ماجراهايش قابل پيش بيني است. در اين فيلم فردين خان، ويويك اوبروي، ايشاديول و آمريتارائو بازي دارند.
دومين فيلم جدول هفتگي فروش درام خانوادگي «هومكو ديوانا كرگيه»است. راج كانور كارگردان اين فيلم هم از جمله فيلم سازان مطرح سينماي هند است كه فيلم هايش در يك دهه اخير عموماً فروش هايي متوسط به بالا داشته اند. اين فيلم كه در 10 روز اول نمايش به فروش بالاي متوسط دست پيدا كرده بازيگراني مثل آكشي كومار، كاترينا كيف و ييپاشا باسو دارد.
بقيه فيلم هاي جدول هفتگي عبارتنداز: 3- شادي سه پهلو(آكشي كانا، عايشه ناكيا)كم فروش، 4 _ ساوان(سلمان خان)، كم فروش، 5- بنارس(اورميلا ماتوندكار)، كم فروش، 6- سيروس بودن(سيف علي خان)، متوسط، 7- عمر(جيمي شرگيل)، كم فروش.