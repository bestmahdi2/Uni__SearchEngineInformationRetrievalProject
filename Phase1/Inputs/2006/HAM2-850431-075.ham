راه اندازي باشگاه طبيعت گردان جوان
ميراث فرهنگي و گردشگري: باشگاه طبيعت گردان جوان به زودي از سوي دفتر اكوتوريسم سازمان ميراث فرهنگي، صنايع دستي و گردشگري ايجاد مي شود.
دبير ملي كميته طبيعت گردي سازمان با بيان اين مطلب گفت: با همكاري سازمان ملي جوانان و حوزه مشاوران جوان سازمان ميراث فرهنگي، صنايع دستي و گردشگري، به زودي باشگاه طبيعت گردان جوان تاسيس خواهيم كرد تا از اين پس از ذوق، هنر و استعداد جوانان اين مرز و بوم بهره برداري شايسته تري كنيم.
آرش كوشا افزود: جامعه جوان كشور از ظرفيت بسيار بالا و ارزشمندي برخوردار است كه مي توان با يك برنامه ريزي درست براي حفظ طبيعت، صيانت از مواهب الهي و همچنين گسترش منابع از اين قشر استفاده كرد.