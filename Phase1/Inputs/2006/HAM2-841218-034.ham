از سوي كتابخانه آيت الله العظمي مرعشي نجفي صورت گرفت
گرد آوري 104هزار شناسه براي دائرةالمعارف كتابخانه هاي جهان
گروه ادب و هنر: براي تكميل دائرة المعارف كتابخانه هاي جهان تاكنون اطلاعات و فيش برداري و استخراج عناوين بسياري از كتابخانه هاي جهان از منابع مختلف، به زبانهاي فارسي و عربي و لاتين، انجام شده و بيش از104هزار شناسه عناوين كتابخانه هاي گوناگون از صدر اسلام تا عصر حاضر از تمامي مراكز جهان در كتابخانه آيت الله مرعشي نجفي فراهم شده است.
توليت معظم كتابخانه، كه بيش از سي سال و اندي مسئوليت اين كتابخانه را برعهده داشته در سال 1370 دائرة المعارف كتابخانه هاي جهان راه اندازي گرديد و اين كار هم اكنون نيز ادامه دارد. جداي از تهيه شناسه ها به صورت عام(كتابخانه هايي كه حاوي نسخ خطي اسلامي هستند)كار تفكيك، تنظيم و الفبايي نمودن اين شناسه ها در دست انجام است و براي هر كتابخانه يك سابقه علمي تشكيل مي شود. كتاب درآمدي بر دائرة المعارف كتابخانه هاي جهان نيز چاپ و منتشر گرديده است.
به گزارش همشهري همچنين به مناسبت فرارسيدن شانزدهمين سالگرد درگذشت آيت الله مرعشي نجفي، مراسم يادبودي با حضور نمايندگان مراجع، علما، فضلا و طلاب حوزه علميه قم و قشر هاي مختلف امروز( پنج شنبه )بعد از نماز مغرب و عشا در حسينيه آيت الله العظمي مرعشي واقع در قم خيابان ارم برپا خواهد شد.
سخنران اين مراسم حجت الاسلام فاطمي نياست.