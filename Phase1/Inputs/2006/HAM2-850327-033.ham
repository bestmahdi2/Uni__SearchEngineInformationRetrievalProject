تحولات بازار نفت و طلا
گروه اقتصادي - كاهش ارزش دلار و ثبات نسبي قيمت نفت در آخرين روز دادوستد در بازارهاي جهاني موجب افزايش قيمت طلا شد.
به گزارش همشهري هراونس طلا ديروز در بازار لندن بين 581 تا 585 دلار معامله شد و نسبت به روز پنج شنبه حدود 3 درصد رشد داشت. ديروز هر بشكه نفت خام سبك آمريكا 18/70 دلار معامله شد و نسبت به روز قبل 60 سنت افزايش قيمت داشت. هر بشكه نفت برنت درياي شمال نيز معادل 92/68 دلار براي تحويل در ماه آينده ميلادي داد و ستد شد.
رشد اندك قيمت نفت به رغم تداوم بحران هاي سياسي و تغيير شرايط بنيادي بازار نفت موجب روي آوردن صاحبان سرمايه به سوي طلا شد.
اين رويداد اميد به افزايش قيمت طلا را افزايش داد ولي سقوط شديد قيمت طلا پس از يك رشد بي سابقه در ماه گذشته خريداران را محتاط كرده و از افزايش شديد تقاضاي طلا جلوگيري مي كند.