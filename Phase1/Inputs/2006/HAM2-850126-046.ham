خريد و فروش پرندگان زنده در تهران بايد كنترل شود
ايسنا: معاون سياسي امنيتي استاندار تهران از كنترل خريد و فروش پرندگان زنده تزئيني و شكاري در برخي نقاط استان همچون خيابان مولوي تهران خبر داد و گفت: با توجه به اين كه آنفلوآنزاي فوق حاد پرندگان از حيوانات زنده منتقل مي شود، بايد از فروش پرندگان زنده توسط دوره گردان جلوگيري شود.
عبدالله روشن با تأكيد بر اين كه مردم پرنده زنده خريد و فروش نكنند، افزود: با مراقبت فعال، مي توانيم اطمينان حاصل كنيم كه موردي از آنفولانزاي فوق حاد پرندگان، واحدهاي دامي استان را تهديد نمي كنند.وي با اشاره به اينكه بسياري از كشورهاي همسايه چون افغانستان، پاكستان، عراق، تركيه و آذربايجان به ويروس آنفلوآنزاي فوق حاد پرندگان آلوده هستند و اين بيماري در جمعيت انساني آنها نيز مشاهده شده است، تأكيد كرد: در ايران با توجه به كنترل هاي سازمان دامپزشكي و ساير دستگاه ها، فعال كردن سيستم نظارتي براي مقابله با اين بيماري در كشور و انجام نمونه برداري هاي هفتگي ، ارايه آموزش هاي لازم و واكسيناسيون هيچ مورد از آنفلوآنزاي فوق حاد پرندگان مشاهده نشده است.