قوهاي تلف شده در تالاب گميشان
ايسنا: اداره كل محيط زيست استان گلستان از مشاهده قوهاي تلف شده در تالاب بين المللي گميشان خبر داد.درپي احتمال شيوع بيماري آنفلوآنزاي حاد طيور در استان گلستان، ماموران اداره حفاظت محيط زيست شهرستان بندر تركمن با همكاري دامپزشكي اين شهرستان، طي گشت هاي دوره اي خود از آبگيرها و همچنين تالاب بين المللي گميشان بازديد به عمل آوردند.
گروه فوق ضمن گشت و كنترل در منطقه تالاب بين المللي گميشان با چهار قطعه قو و يك قطعه چنگر كه چند روز از تلف شدن آنها مي گذشت و يك قطعه مرغابي زنده بيمار روبه رو شدند كه پس از نمونه گيري و آزمايش از آنها توسط دامپزشكي، هيچگونه اثري از ويروس آنفلوآنزاي پرندگان در آنها مشاهده نشد.
محيط زيست استان گلستان از كليه افراد در استان درخواست كرد ضمن رعايت كليه جوانب تا اطلاع بعدي از هرگونه تردد و شكار در زيستگاه هاي تالابي و محل زيست اين پرندگان خودداري كنند.