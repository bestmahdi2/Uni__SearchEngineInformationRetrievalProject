چشم انداز
متوسط مرگ و مير در تصادفات جاده اي ايران 10 برابر متوسط معمول جهاني است. تاكنون درباره زيادبودن تصادفات جاده اي در ايران بسيار گفته شده، اما اغلب، اين نكته مورد غفلت قرار گرفته است كه فاجعه بارتر از وقوع تصادفات، ميزان بالاي مرگ و مير جاده اي است، يعني اينكه در جاده هاي ايران هر جا يك خودرو لحظه اي از كنترل راننده خارج شود، احتمال وقوع تلفات انساني تازه قابل پيش بيني است. گفته شده در جهان هر صد تصادف يك كشته را به دنبال دارد، در ايران هر ده تصادف به يك مرگ منجر مي شود. دليل آن هم مشخص است: شهروندان ناچار به استفاده از خودروهايي هستند كه سيستم ترمز استاندارد و ايمن ندارند. نقض آشكار حقوق مصرف كننده در بازار خودرو در ايران در حالي صورت مي گيرد كه عملاً هيچ مرجعي براي پيگيري حقوقي چنين موضوعي وجود ندارد.