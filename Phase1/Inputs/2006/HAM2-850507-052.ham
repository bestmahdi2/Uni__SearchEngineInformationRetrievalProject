آموزش عالي
حمايت مركز رشد دانشگاه تهران از ايده هاي نو
گروه علمي فرهنگي - مركز رشد واحدهاي فناوري دانشگاه تهران با ارائه خدمات و حمايت هايي از قبيل خدمات دفتري، ارتباطي، مشاوره اي بازاريابي، مديريتي و حقوقي از صاحبان ايده هاي نو حمايت مي كند.
به گزارش همشهري، مدير مركز رشد واحدهاي فناوري دانشگاه تهران با اعلام اين مطلب گفت: علاوه بر 10 شركت مستقر در مركز رشد 20 شركت نوپاي ديگر نيز تا پايان مهر ماه امسال در اين مركز مستقر خواهند شد.
عقيل يوسفي كما با اشاره به فراخوان مركز رشد واحدهاي فناوري دانشگاه تهران افزود: زمان نهايي پذيرش طرح ها و چكيده ها تا پانزدهم مرداد ماه جاري است و تاكنون 50 طرح تحقيقاتي و درخواست پذيرش دريافت شده است.به گفته وي ايده محوري و برنامه كسب و كار ارائه شده توسط متقاضيان از معيارهاي اصلي پذيرش طرح ها است. مدير مركز رشد واحدهاي فناوري دانشگاه تهران با اشاره به بودجه 60 ميليون توماني سال جاري اين مركز براي حمايت از شركت ها اظهار داشت: حمايت مالي از شركت ها منوط به تخصيص اين اعتبار است. وي افزود: با توجه به حمايت هاي مالي در حال بررسي راهكارهايي براي جذب بودجه هستيم.مدير مركز رشد واحدهاي فناوري در عين حال حمايت هاي مادي و معنوي سازمان ها را در خصوص مراكز رشد ناكافي خواند و گفت: تخصيص كمك هاي نقدي به صاحبان ايده ها به صورت پراكنده و موازي انجام مي شود.وي در پايان اظهار داشت: مراكز رشد مي توانند جايگاه مناسبي براي تمركز حمايت هاي مالي از كارآفرينان دانش محور باشد.
شرايط ثبت نام پذيرفته شدگان دوره هاي
كارداني پودماني دانشگاه جامع علمي كاربردي
مهر: دستورالعمل نحوه ثبت نام پذيرفته شدگان دوره هاي كارداني علمي كاربردي پودماني دانشگاه جامع علمي كاربردي به مراكز تحت نظارت دانشگاه ابلاغ شد.
معاون نظارت و سنجش دانشگاه جامع علمي كاربردي با بيان اين مطلب دستورالعمل ثبت نام را تشريح كرد و گفت: زمان ثبت نام پذيرفته شدگان از 3 تا 10 مرداد ماه خواهد بود. در پودمان اول انجام هرگونه نقل و انتقال تغيير رشته و مرخصي ممنوع است.
علي اكبر جابري مقدم اضافه كرد: مراكز مجري موظف هستند معدل مندرج در گواهينامه پايان تحصيلات متوسطه يا گواهي موقت پايان تحصيلات دوره متوسطه نظام جديد يا قديم پذيرفته شدگان را با معدل اعلام شده در فهرست ارسالي بيشتر از معدل مستندات مطابقت داده و در صورتي كه معدل مندرج در فهرست ارسالي بيشتر از معدل مستندات ارايه شده توسط داوطلب باشد از ثبت نام آنها ممانعت به عمل آورند. بديهي است در اين صورت قبولي فرد منتفي اعلام خواهد شد.
معاون نظارت و سنجش دانشگاه جامع علمي كاربردي افزود: پذيرفته شدگاني كه اشتغال به كار داشته ولي شرايط اشتغال آنها با تعاريف مندرج در دفترچه راهنماي ثبت نام مغايرت دارد نمي توانند از سهميه شاغلين دستگاه هاي ذي ربط استفاده كنند. مشمولان ديپلم و پيش دانشگاهي متولد 1366 و 1367 بدون اخذ اعزام مي توانند ثبت نام كنند و ادامه تحصيل دهند و ظرف دو ماه براي آنان درخواست معافيت تحصيل به عمل آيد. مشمولاني كه برگه اعزام بدون غيبت در دست دارند و هنوز موعد اعزام آنها فرا نرسيده است مي توانند با همان برگه ثبت نام كنند. پذيرفته شدگاني كه ديپلم تطبيقي دارند معدل كل مندرج در كارنامه تطبيقي به عنوان معدل گواهينامه ديپلم تلقي شده و مبناي ثبت نام آنها است.
جابري مقدم در ادامه اظهار داشت: مراكز و موسسات مجري دوره هاي پودماني مي توانند در صورت آمادگي نسبت به برگزاري اولين پودمان اين دوره به صورت فشرده هشت هفته با توجه به ساعات مصوب و آيين نامه هاي مربوط با دريافت مجوز از دانشگاه اقدام كنند در غير اين صورت شروع كلاس ها از اول مهر ماه خواهد بود.
اين مرحله از ثبت نام دوره هاي پودماني دانشگاه جامع علمي كاربردي در 693 كد رشته محل، 88 كد رشته و 267 مركز آموزش علمي كاربردي انجام شد و 70 هزار نفر پذيرفته شدند.