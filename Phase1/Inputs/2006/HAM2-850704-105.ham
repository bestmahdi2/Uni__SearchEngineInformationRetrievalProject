نگاه
تكاپو براي نو شدن
گروه اجتماعي - زندگي خلاق بدون بخشيدن خود به خاطر لغزش ها و خطاهاي گذشته امكان پذير نيست. كسي كه توانايي بخشيدن خود را ندارد، شب از بي خوابي رنج مي برد و روز از ملامت و خستگي.
وقتي خود را مي بخشيد به احتمال زياد توانايي بخشيدن ديگران را پيدا مي كنيد. چه بسيار آدم هايي كه دلگير و دلخور از رفتار بد ديگران، لحظات عمر خود را تباه مي كنند. آيا وقت آن نرسيده كه همه را يكجا مورد عفو قرار دهيم؟ تنها در اين صورت است كه مي توانيد براي ايام عمرتان هدف و برنامه اي در نظر بگيريد و در جهت تحقق آن بكوشيد تا از يك زندگي شيرين و دوست داشتني و پرتحرك برخوردار گرديد. قبول كه دنياي ما عيب و نقص زياد دارد اما بدانيد عليرغم همه ايرادها، نكته هاي مثبت هم هست.
و بر شماست كه آنها را بيابيد، ارزش هاي خوب فراوان است و شما بايد آنها را پيدا كنيد. در دنياي امروز زندگي مي كنيد. در دنياي امروز است كه بايد خوش زيستن را ياد بگيريد. فردا را فراموش كنيد و به امروز بينديشيد.
لازمه پيشرفت و ترقي است كه احساسات منفي را از ذهن بشوييد و به نيروهاي مثبت زندگي بينديشيد.
با تلاش براي رسيدن به تعالي هر روز عمرتان خلاق مي شود، همه روزه براي رسيدن به بهترين هاي خود تلاش مي كنيد و اين گونه شادي و شادماني را به زندگي خود مي آوريد. موفقيت در دسترس شماست. سال هاي عمر شما مي تواند پرمعنا باشد. بايد به رشد و تعادل پي ببريد. وقت گرانبهاست. از روز خلاق خود استفاده كنيد. عمر نوح نداريم، فرصت زندگي كوتاه است، اين فرصت كوتاه را هدر ندهيم. براي استفاده از منابعي كه در اختيار داريد هرگز دير نيست.
بايد همه روزه براي رشد و تعالي تلاش كنيم. نبايد علف هاي هرز و بي مصرف زندگي باشيم بايد تا حد استعداد خود رشد كنيم. بايد هر روز چيز تازه اي ياد بگيريد و هر روز براساس آنچه مي آموزيد روش هاي نويي براي بهتر زندگي كردن ابداع كنيد. زندگي خود را جاودانه و به ياد ماندني سازيد.
پس ياد گرفتيم كه خلاقيت براي امروز، هدف گذاري براي امروز، بياييد امروز را مغتنم بشماريم. بياييد به نبرد احساسات منفي برويم و زندگي را به خوشي برگزار كنيم.
به امروز بينديشيم كه فردا روز ديگري است كه هنوز از گرد راه نرسيده است. با جمع كردن امروزهاي خلاق به زندگي خلاق مي رسيم.
كسي كه زندگي خلاق دارد احساس توانمندي را در خود پرورش مي دهد با مهر و محبت،  ناكامي  ها را مي پذيرد و نيروهايش را در راه تحقق اهدافي كه دارد بسيج مي كند.ايام گرانبهاي عمر را به بطالت تباه نمي كند. خوب مي داند كه بيكاري و وقت گذراني و به فراغت پرداختن بيش از اندازه،  اسباب تكدر خاطر مي شود.
انسان خلاق دلبسته ماديات نيست. اتومبيل گران قيمت و لباس هاي فاخر و خانه هاي مجلل خوب است اما اصل نيستند.
انسان خلاق، سعادت را در القاب و زندگي در محلات مشهور و خوش آب و هوا جست وجو نمي كند. به قدري محو زندگي است كه فرصتي براي خود خوري پيدا نمي كند. جان كلام آنكه مشتاق و علاقه مند و هدف گراست.