برگي از تاريخ
امروز پنج شنبه بيست و پنجم خرداد سال 1385 هجري شمسي مقارن است با هجدهم جمادي الاول سال 1427 هجري قمري و برابر است با پانزدهم ژوئن 2006 ميلادي. در چنين روزي:
* در سال 1378 هجري شمسي اجلاس بين المجالس كشورهاي اسلامي در تهران برگزار شد. در اين اجلاس رؤساي مجلس كشورهاي جهان اسلام در تهران گرد هم آمدند و در حوزه مسايل و مشكلات جهان اسلام با يكديگر به گفت وگو و تبادل نظر پرداختند.
* پس از سركوبي مشروطه خواهان و به توپ بستن مجلس توسط عمال محمدعلي شاه قاجار، مردم شهر هاي مختلف كشور سر به شورش برداشتند و تصميم به مبارزه با استبداد گرفتند. مردم تبريز نيز در حمايت از مشروطه دست به قيام زدند. در اين ميان ستارخان و باقرخان با رهبري مردم در اين قيام توانستند كنترل تبريز را به دست گيرند و بر مخالفين غلبه كنند. ستارخان در سال 1292 هجري شمسي درگذشت.
* در سال 1848 ميلادي، بيسمارك صدراعظم آلمان برلين را به عنوان پايتخت اين كشور انتخاب كرد.
* در سال 1389 ميلادي نبرد كوزوو ميان كشور هاي عثماني، صربستان و بوسني درگرفت. در اين جنگ لشكر عثماني صربها و بوسنيايي ها را شكست داد.
* در سال 1896 ميلادي در يك حادثه طبيعي در ميان جشنواره شينتو در ژاپن بيش از بيست و هفت هزار كشته شدند و بيش از نه هزار نفر مجروح گرديدند. در اين ميان سيزده هزار خانه نيز نابود شد.
* در سال 1940 ميلادي نيروهاي آلماني وردون فرانسه را به تسخير خويش درآوردند.
* در سال 1944 ميلادي و در ميانه جنگ جهاني دوم، نيروهاي نظامي آمريكايي حمله اي را در اقيانوس آرام آغاز كردند.
* در سال 1977 ميلادي براي نخستين بار انتخابات آزاد در اسپانيا برگزار شد. از سال 1936 با حكومت ژنرال فرانكو در اين كشور انتخابات آزاد برگزار نشده بود.