اخبار كوتاه
* انتخاب هيأت مديره iti:اعضاي هيأت مديره و بازرس iti ايران از بين 153 رأي داده شده انتخاب شدند. از بين 157 برگه نوشته شده و 153 برگه جمع آوري شده، قطب الدين صادقي با 104 رأي، بهزاد فراهاني با 98 رأي و فرشيد ابراهيميان با 93 رأي، بيشترين آرا را به دست آوردند و به عنوان اعضاي اصلي انتخاب شدند.
* كارگاه كيارستمي در ايران: كارگاه فيلمسازي عباس كيارستمي براي نخستين بار در ايران برگزار مي شود. اين كارگاه آموزشي در سري كلاس هاي آكادمي هنر و علوم انساني مؤسسه فرهنگي هنري كارنامه برگزار مي شود كه يك جلسه آن در هفته آخر اسفند ماه جاري تشكيل مي شود.
* «نظريه هاي روايت» در شهر كتاب: نشست هفتگي شهر كتاب مركزي به نقد و بررسي كتاب «نظريه هاي روايت» نوشته والاس مارتين و ترجمه محمد شهبا با حضور فرزان سجودي اختصاص يافته است. اين نشست فردا ساعت 17 در شهر كتاب مركزي تهران برگزار خواهد شد.
* برنامه سينماتك: فيلم مستند «در يك روز اتفاق افتاد» ساخته «علي شاه محمدي» ساعت 16 فردا 16 اسفند در جشنواره فيلم هاي عاشورايي در سينماتك موزه هنرهاي معاصر تهران اكران مي شود.
* ايرج راد در نمايش غريب پور: ايرج راد در نمايش «خدا در آلتونا حرف مي زند»، آخرين كار بهروز غريب پور، نقش اول را برعهده خواهد داشت.
* دو فيلم ايراني در بلگراد: مراسم اختتاميه جشنواره فيلم «اونت فست» بلگراد، ديشب با حضور دو فيلم ايراني «يك شب»(نيكي كريمي)و «سيزيف در نيويورك»(رامين بحراني)برگزار شد. در سايت www.fest.org.yu اخبار و اطلاعات تكميلي اين رويداد سينمايي قابل پيگيري است.
* تقدير از شهر آشوب در موزه سينما: در ادامه برگزاري مراسم بزرگداشت برگزيدگان بيست و چهارمين جشنواره بين المللي فيلم فجر فيلم سينمايي «شهر آشوب» به كارگرداني يدالله صمدي مورد تقدير قرار گرفت.