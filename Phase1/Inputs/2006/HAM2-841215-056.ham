واكسن آنفلوآنزاي مرغي
گروه دانش و فناوري- مرتضي اسلام زاده: شركت داروسازي s.l استراليا اعلام كرد كه اين توانايي را دارد كه در صورت شيوع احتمالي آنفلوآنزاي مرغي موسوم به h5n1 تنها در مدت 6 هفته براي آن واكسن تهيه كند.
مقامات و كارشناسان بخش دارو و درمان در شهر ملبورن اعلام كردند كه اقدام سريع براي كشتن طيور آلوده به ويروس و همچنين آموزش دامداران و كشاورزان در زمينه چگونگي مقابله با اين بيماري همه  گير، كليد جلوگيري از شيوع اين بيماري است.
مقامات شركت داروسازي s.l واقع در ملبورن تأييد كرده اند كه اين واكسن از هر لحاظ موثر و بدون خطر مي باشد و تأ كيد كرده اند اين واكسن در دز پايين توليد خواهد شد تا توليد انبوه آن در مواقع بروز بحران آسان تر گردد.
اما در عين حال سخنگوي شركت s.l هشدار مي دهد كه با اين همه در صورتي كه ويروس اين بيماري از راه دگرديسي از انسان به انسان سرايت نمايد متأسفانه اين واكسن ايجاد مصونيت نخواهد نمود.
لازم به توضيح است كه اين اولين واكسن از اين نوع است كه در نيم كره جنوبي يا پايين خط استوا تهيه شده است و كارشناسان معتقدند كه اين واكسن سلاح مؤثري در نبرد عليه بيماري مرگ آفرين آنفلوآنزاي مرغي است كه تا به حال بيش از يك صد تن را در سراسر قاره كهن رهسپار مرگ نموده است.
منبع: jama.com