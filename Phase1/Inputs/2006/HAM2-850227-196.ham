سايه روشن اقتصاد
رتبه 79 براي ايران
مهر: واحد اطلاعات اقتصادي اكونوميست در گزارش ماهانه خود ايران را از لحاظ مخاطره سرمايه گذاري در سال 2006 در رتبه 79 جهان قرار داد.
بنابر اعلام اكونوميست شاخص ريسك سرمايه گذاري در ايران در سال 2006 به 4.43(از شاخص كل 10)رسيد و در سطح جهان در رتبه 79 و در سطح خاورميانه در رتبه 13 جهان قرار گرفت.
واحد اطلاعات اقتصادي اكونوميست ريسك سرمايه گذاري كشورهاي جهان را بر اساس 11 معيار فضاي سياسي، ثبات اقتصادي، فرصت هاي بازار، بخش خصوصي، سياست سرمايه گذاري مستقيم خارجي، تجارت خارجي، نظام مالياتي، تامين مالي، بازار كار، و زيرساختارها تعيين مي كند.
بر اساس اين گزارش، واحد اطلاعات اقتصادي اكونوميست شاخص فضاي سياسي ايران در سال 2006 را 3.،8 ثبات اقتصادي 5.،5 فرصت هاي بازار 5.،5 بخش خصوصي 3.،5 سياست جذب سرمايه گذاري مستقيم خارجي 3.،7 تجارت خارجي 3.،7 نظام مالياتي 5.،2 تامين مالي 3.،6 بازار كار 5.،2 و زيرساختارها 4.7 اعلام كرده است.واحد اطلاعات اقتصادي اكونوميست همچنين الجزاير را در رتبه 73 جهان، بحرين،36 مصر،64 اسرائيل،23 اردن،63 كويت،46 ليبي،80  قطر،32 عربستان،53 تونس،71 امارات،30 و تركيه را در رتبه 51 جهان قرار داده است.
ايران،بزرگترين توليدكننده ميوه در خاورميانه و شمال آفريقا
فارس: سازمان جهاني خواروبار و كشاورزي اعلام كرد: ايران با توليد 33 درصد ميوه خاورميانه و شمال آفريقا به عنوان توليدكننده بلامنازع ميوه در سطح اين منطقه شناخته شده است.
كل توليد ميوه 20 كشور خاورميانه و شمال آفريقا در سال 2005 به 161/40 ميليون تن رسيد كه سهم جمهوري اسلامي ايران از اين رقم 143/13 ميليون تن بوده است.
بدين ترتيب از كل ميوه توليدي خاورميانه و شمال آفريقا در سال 2005، 33 درصد آن در ايران توليد شده و اين كشور به عنوان توليدكننده بلامنازع ميوه در سطح منطقه مذكور شناخته شده است.
در ميان كشورهاي اين منطقه پس از ايران كشور مصر با توليد 195/8 ميليون تن در جايگاه دوم و پاكستان با توليد 751/5 ميليون تن در جايگاه سوم بزرگترين توليدكنندگان ميوه در سطح خاورميانه و شمال آفريقا قرار گرفته اند.
ميزان توليد ميوه در ديگر كشورهاي منطقه عبارت است از: الجزاير 892/1 ميليون تن، مراكش 691/2 ميليون تن، سوريه 606/1 ميليون تن، عربستان 322/1 ميليون تن، سودان 161/1 ميليون تن، تونس 058/1 ميليون تن، لبنان 891 هزار تن، امارات 787 هزار تن، يمن 646هزار تن، ليبي 346 هزار تن، عمان 293 هزار تن، اردن 289 هزار تن، موريتاني 271 هزار تن، بحرين 20 هزار تن، قطر 18 هزار تن، كويت 16 هزار تن و جيبوتي 3 هزار تن.