گزارش گيري كاخ سفيد از سايت هاي اينترنتي
گروه دانش و فناوري _ محمدتقي رسولي: سخنگوي كاخ سفيد اعلام كرد كه گزارش گيري آنها از سايتهاي اينترنتي برطبق قوانين بوده و تنها تعداد كاربران هر سايت را مورد ارزيابي قرار مي دهند و اطلاعات شخصي افراد را بررسي و ثبت نمي كنند. سايت كاخ سفيد داراي سيستمي به نام «حشره اينترنتي» است كه در حالت عادي قابل رؤيت نيست و به صورت ناشناس تعداد تماس ها و زمان اتصال با سايت مورد نظر را گزارش مي نمايد.
اين سيستم نرم افزاري توسط يك شركت پيمانكار كاخ سفيد به نام wed trend ايجاد و به سايت هاي مختلف وصل و اطلاعات مورد نظر را دريافت مي نمايد. حشره هاي اينترنتي(wed bugs)كه به صورت مخفي عمل مي نمايند به طور كلي ممنوع نيستند. ولي دفتر برنامه و بودجه كاخ سفيد رسماً هرگونه گزارش گيري از سايت هاي دولتي را ممنوع اعلام كرده است. گزارش گيري از سايت ها معمولاً با استفاده از كوكي ها بوده است. البته دسترسي به كوكي ها به همين سادگي نيست ولي از زماني كه wed trend شروع به كار نموده بعضي از كوكي هاي آن در بعضي از شرايط خاص قابل استفاده كاربران ديگر بوده است. به همين دليل مورد اعتراض بسياري از مجامع مختلف آمريكايي قرار گرفته است.
ولي سخنگوي كاخ سفيد در جواب اين منتقدان اعلام كرد كه اطلاعات كوكي ها مورد هيچ گونه سوءاستفاده اي قرار نگرفته است. با اين وجود بسياري از مجامع آن را خلاف قانون دانسته اند.
منبع: computer world. com