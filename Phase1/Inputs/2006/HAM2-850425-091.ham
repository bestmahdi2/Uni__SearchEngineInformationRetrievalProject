نگاه
عبدالجبار كاكايي:برخي جشنواره ها به سفارش نويسي ختم مي شوند
ايلنا:متاسفانه برخي از جشنواره ها تنها به سفارشي نويسي ختم مي شوند و به نوعي بلاي خلاقيت و نبو غ شاعران جوان مي شوند.
عبدالجبار كاكايي پيرامون جشنواره ها و جوايز ادبي گفت : جشنواره هاي ادبي بايد در تهييج احساسات براي خلق اثر با نيت خلاقيت ادبي مثمر ثمر باشند.
مگر اينكه تنوع و تعدد آنها به گونه اي باشد كه اهداف اين جشنواره ها را مخدوش كند.وي تصريح كرد: متاسفانه برخي از جشنواره ها تنها به سفارش نويسي ختم مي شوند وبه نوعي بلاي خلاقيت و نبوغ شاعران جوان مي شوند و موجب كاناليزه شدن ذهن شاعران مي شوند.كاكايي با اشاره به جشنواره هاي شعر، كه مي توانند در شاعران جوان ايجاد انگيزه نمايند، گفت : اين جشنواره ها فرصتي است كه شاعران جوان خودشان را ارزيابي كنند.
وي با اشاره به موضوعي بودن برخي از جشنواره هاي ادبي به خبرگزاري ايلنا گفت : جشنواره ها نبايد به سمت موضوعي شدن پيش بروند اما در هيچ يك از اين جشنواره ها به هيچ شاعري اجبار نكرده اند كه درباره فلان موضوع يا فلان شخصيت شعري بگو.
اين وضعيت نامساعد و معيشتي ما است كه شاعران جوان را وا مي دارد كه براي هر موضوعي شعر بسرايند تا شايد با چند سكه اي كه مي گيرند وضعيت معيشتي شان تغيير كند.
كاكايي با اشاره به جشنواره شب هاي شهريور گفت : در جشنواره شب هاي شهريور كه در دو بخش آزاد و موضوعي برگزار مي شود، آمار شاعران شركت كننده در بخش آزاد بيشتر است و اين خود حاكي از اين موضوع است كه شاعران علاقه اي براي موضوعي كار كردن ندارند.وي با اشاره به داوري جشنواره هاي شعر گفت: وقتي اسامي برگزيدگان هر جشنواره اي اعلام مي شود، طبيعي است كه برخي شاكي و ناراضي از جريان انتخاب ها باشند و همواره منتقدان جشنواره ها و مخالفان داوري ها، كساني هستند كه آثارشان به عنوان برگزيده انتخاب نشده است.
داوران هر چند كه در داوري ها اعمال سليقه كنند، حرف اول را معيارهاي علمي مي زنند.
كاكايي در پايان گفت : فوتبال كه كلي قاعده و قانون دارد هميشه در داوري هايش حرف و حديث پيدا مي شود و در نهايت به برنامه 90 كشيده مي شود و ديگر چه برسد به اينكه شعر كه ماورايي است و مرز نمي شناسد.