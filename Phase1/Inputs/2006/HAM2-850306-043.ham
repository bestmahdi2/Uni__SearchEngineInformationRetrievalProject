سخت افزار مورد نياز ويندوز ويستا
ايرنا- مايكروسافت با راه اندازي سايت جديدي به نام get ready سخت افزار رايانه اي مورد نياز براي نصب و اجراي سيستم عامل ويندوز ويستا را اعلام كرد. مايكروسافت، ويندوز ويستا را در نگارش هاي مختلفي عرضه خواهد كرد و به همين علت اين شركت در سايت get ready نيازمندي هاي سخت افزاري،خلاصه ترين نگارش و همچنين كامل ترين نگارش از سيستم عامل ويندوز ويستا را منتشر كرده است.
حداقل امكانات سخت افزاري مورد نياز براي نصب و اجراي خلاصه ترين نگارش ويستا عبارتند از: يك پردازنده با سرعت دست كم 800مگاهرتز، 512 مگابايت ram، يك هارد ديسك 20گيگابايتي با 15گيگابايت فضاي خالي و يك كارت گرافيك با قابليت پشتيباني فناوري directx9.به همين صورت حداقل سخت افزار مورد نياز براي نصب و اجراي كامل ترين نگارش ويستا عبارتند از: يك پردازنده با سرعت دست كم يك گيگاهرتز، يك گيگابايت حافظه ram،يك كارت گرافيكي 128مگابايتي، هارد ديسك40 گيگابايتي با 15گيگابايت فضاي خالي، دي وي ديرام، خروجي صدا و قابليت اتصال به اينترنت.
مايكروسافت پيش از اين زمان عرضه نگارش نهايي ويندوز ويستا را پايان امسال اعلام كرده بود، اما هم اكنون تاريخ انتشار اين سيستم عامل را به ماه ژانويه سال2007و يا حتي ديرتر، موكول كرده است. علاقه مندان براي كسب اطلاعات دقيق تر در مورد سخت افزار مورد نياز ويندوز ويستا مي توانند به وب سايت گت ردي در آدرس اينترنتي زير مراجعه كنند:
www.microsoft.com/windowsvista/getready