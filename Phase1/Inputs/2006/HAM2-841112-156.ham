تشديد مشكلات كشاورزان هرمزگان در پي 7 سال خشكسالي
سرويس شهرستان ها:نماينده  كشاورزان  استان  هرمزگان با اشاره  به  هفت  سال  خشكسالي  در هرمزگان ، حجم  خسارت هاي  وارده  را بيشتر از ميزان  اعلام  شده  توسط  سازمانهاي  ذيربط  عنوان  كرد.احمداميني  افزود: طي  اين  مدت  كشاورزان  دارايي هاي  خود را از دست  داده  و بر بدهي آنان  به  بانكها و بازاريان  اضافه  شد، بدون  اينكه  دولت  جريمه ، ديركرد و سود وامهاي  دريافتي اش  را ببخشد.نماينده  كشاورزان  هرمزگان  گفت : هم  اكنون  تعدادي  از كشاورزان  به  علت  بدهي  به  بانكها و ناتواني  در بازپرداخت  وامها، تحت  تعقيب  قضايي  قرار دارند و تني  چند از آنان  نيز دستگير شده اند.وي  در ادامه ، يكي  از نيت هاي  رئيس جمهوري را كاهش  سود تسهيلات  كشاورزي  تا يك  درصد و بخشش  وامهاي  كشاورزان  خسارت  ديده  ناشي  از خشكسالي  عنوان  كرد و گفت : متأسفانه  در اين  زمينه  هنوز حركتي  صورت  نگرفته  است .