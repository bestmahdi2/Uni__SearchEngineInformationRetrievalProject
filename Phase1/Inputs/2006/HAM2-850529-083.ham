شهر نگار
خدمات شوراياري ها
*حسن بيادي
امروزه اداره كلان شهري مانند تهران نيازمند راهكارهايي است كه در آن مشاركت جدي و حداكثري مردم در تصميم گيري و برنامه ريزي هاي شهري پيش بيني شود.به همين منظور شوراي شهر در دوره اول، شوراياري هايي را با انتخاب مردم به عنوان بازوان كمكي شورا براي برخي محله هاي پايتخت در نظر گرفت تا اين كه اين تجربه به دليل موفقيت آميز  بودن در دوره دوم شورا در كل مناطق گسترش يافت.
هم اكنون ايجاد 371 انجمن معتمد محله(شوراياري)در مناطق 22 گانه تهران زمينه را براي ورود بيش از 3700 معتمد مردم به عرصه تصميم گيري در امور شهري فراهم ساخته و گامي مهم در راستاي توسعه مشاركت مردم به شمار مي رود.شكل گيري مديريت شهري و تصميم گيري از پائين به بالا و سپردن امور به مردم بايد به عنوان يك اصل در اداره شهر ها دنبال شود زيرا مردم خود به مشكلات و راه حل هاي آن آشناترند و مي توانند براي مديران شهري مشاوران و ناظران خوبي در زمينه تصميم سازي و برنامه  ريزي طرح هاي عمراني و خدماتي باشند.برنامه ريزي و اداره شهر بزرگي مانند تهران با انبوهي از مشكلات جمعيتي، ترافيكي، اجتماعي و زيست محيطي بدون مشاركت و حضور جدي مردم همواره با چالش هايي روبه رو است.به عنوان مثال منطقه 10 به عنوان يكي از كوچكترين مناطق 22 گانه تهران حدود 420 هزار نفر يعني به اندازه يك استان جمعيت دارد و اداره آن بدون توجه به خواسته ها و نيازهاي اساسي مردم امكان پذير نيست و شوراياري ها از اين نظر مرجع مناسبي براي انتقال خواسته هاي واقعي مردم و نيازهاي اساسي در محلات هستند.شوراياري ها علاوه بر تحقق شعار محله محوري به عنوان يكي از برنامه هاي راهبردي مديريت شهري مي توانند در افزايش بهره وري، كاهش هزينه ها، حذف موازي كاري ها، كنترل و نظارت بر اجراي طرح هاي خدماتي و عمراني، كاهش آسيب هاي اجتماعي و بهبود سرانه هاي خدماتي مؤثر باشند.
ولي در عين حال، تحقق جايگاه اصلي شوراها مطابق قانون اساسي، توجه به آموزه هاي ديني مربوط به شور و مشورت و عمل به شعار ولي نعمت  بودن مردم و باور داشتن بحث كاهش تصدي گري دولت و واگذاري امور به مردم نشانه هايي دارد كه دست كم در نحوه برخورد و تعامل مسئولان با شوراياري ها به عنوان يكي از مردمي ترين نهادهاي اجتماعي قابل ارزيابي و سنجش است.
*نايب رئيس شوراي شهر تهران