سهم اندك زنان ايران از مشاغل مديريتي
گروه اجتماعي- بررسي هاي گوناگون در زمينه مديريت زنان در كشورهاي مختلف اعم از پيشرفته، در حال توسعه و عقب مانده نشان  از پايين بودن مشاركت زنان در بخش هاي مديريتي دارد و به نظر مي رسد كه ايران و تمامي كشورهايي كه سهم اندكي از مديريت در كشورشان را به زنان اختصاص مي دهند، به گونه اي كه سهم مديريت زنان ايراني در كشور كمتر از 3 درصد است.
تحقيقات صورت گرفته نشان مي دهد از مجموع كل زنان شاغل در كشور، فقط 17درصد پست مديريت را كسب كرده اند؛ در حالي كه مقايسه سطح تحصيلات زنان و مردان در پست هاي مديريتي مشابه، نشان مي دهد زنان مدير از سطح تحصيلات بالاتري نسبت به مردان برخوردارند. فريبا فرشادمهر با استناد به تحقيقي پيرامون نگاهي به حضور مديريتي زنان در ايران و جهان تصريح مي كند: نسبت زنان مدير و متخصص به مردان مدير و متخصص در سال 75، 5/14 زن در مقابل 100 مرد و نسبت متخصصان غيرمدير با تحصيلات عالي نيز 100 مرد در مقابل 27 زن بوده است؛ از سوي ديگر طي سال هاي 75 تا 80 تعداد مديران زن با 32/10 درصد رشد سالانه از 726 نفر به يكهزار و 186 نفر افزايش يافته است كه در حال حاضر از مجموع اين تعداد مدير زن، 68 درصد در سطح مديران عالي، 88/24 درصد مديران مياني و 44/76 درصد در سطح مديران پايه مشغول به فعاليتند. در فرانسه نيز سهم مديريت زنان به ترتيب 43، 32 و 28درصد گزارش شده است.