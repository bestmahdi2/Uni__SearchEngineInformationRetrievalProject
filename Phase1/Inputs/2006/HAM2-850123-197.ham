تزيينات ستوني هخامنشي در يك پاساژ
مدير پايگاه ميراث فرهنگي هگمتانه، شالي ستوني را كه در يكي از پاساژهاي همدان پيدا شده است، متعلق به دوره اي دانست كه آثار تاريخي هگمتانه به مناطق مختلف شهر همدان منتقل مي شدند.
حبيب الله رشيدبيگي در گفت وگو با ايسنا، اعلام كرد كه اثر پيدا شده، در موزه  هگمتانه نگه داري مي شود.
وي در پاسخ به اين پرسش كه آيا باستان شناسان منطقه اي را كه شالي ستون هخامنشي در آن كشف شد، بررسي كرده اند؟ گفت: ساختمان هاي مسكوني زيادي در آن منطقه ساخته شده است و به همين دليل، نمي توان در آنجا كاوش كرد؛ مگر آن  كه نواحي مختلف اطراف آنجا، بررسي و ثابت شود كه در محدوده  پيدا شدن شالي ستون، بقايايي از آثار تاريخي وجود دارد. رشيدبيگي درباره  نحوه  پيدا شدن آن اثر تاريخي، توضيح داد: زماني كه پاساژ در حال ساخت بوده است، چنين اثري به دست مي آيد؛ ولي در آن زمان، سازمان ميراث فرهنگي مطلع نمي شود تا سال گذشته كه كارشناسان سازمان درحال گشت زني در منطقه بودند، به اين اثر تاريخي در گوشه اي از پاساژ برمي خورند و آن را به موزه منتقل مي كنند. به گزارش ايسنا، سال گذشته در پاساژي كه در بخشي از حريم تپه  هگمتانه ساخته شده بود، تزيينات يك ستون هخامنشي پيدا و پس از چنين اتفاقي، اين پرسش مطرح شد كه چه كسي اجازه  ساخت پاساژ را در حريم تپه  هگمتانه داده است؟!