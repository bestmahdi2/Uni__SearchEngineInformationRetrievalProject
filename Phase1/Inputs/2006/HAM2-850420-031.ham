با مردم
تلفن پيام گير: 22021091 - 9 تا 11 صبح به استثناي جمعه ها
رشد نامناسب جمعيت در تهران
در خبر خواندم كه يك پنجم جمعيت كشور در استان تهران سكونت دارند و به يقين، سهم عمده اين تراكم جمعيت از آن تهران است. اين افزايش جمعيت و تراكم ساخت و ساز در شهري كه از آلودگي هوا در رنج بوده و تامين آب مورد نياز مردم با سختي همراه است يك روند منفي مي باشد و به جاست مسئولان با همكاري مردم به فكر رفع محروميت از ديگر مناطق كشور باشند تا مهاجرت به تهران و استان تهران كاهش يابد.
ثريا - ص - تهران
تونل رسالت و يك پرسش
بي ترديد پروژه تونل رسالت از دستاوردهاي ارزشمند متخصصان ما و شهرداري تهران مي باشد، اما به عنوان يك شهروند مايلم بدانم كه تراكم ترافيك خودروها بعد از گشايش اين تونل در پل سيدخندان، چگونه برطرف خواهد شد، چون در هر دو مسير ورودي و خروجي شرقي و غربي تونل رسالت، بار اصلي ترافيك متوجه پل سيدخندان است. توضيح فني مسئولان محترم، موجب روشن شدن اين ابهام خواهد بود.
علوي - تهران
براي مشاركت بيشتر مردم
12سال پيش 300 سهم از فروشگاه زنجيره اي رفاه خريداري نمودم. اكنون كه تعداد سهام بنده به 3 هزار سهم افزايش پيدا كرده است، هنوز سود قابل توجهي نصيبم نشده است. جا دارد اين قبيل واحدهاي اقتصادي، براي درآمدزايي، تحولي در نحوه فعاليت خود به عمل بياورند تا ضمن جلب مشاركت مردم، زمينه را براي مشاركت وسيع تر فراهم سازند.
زهرا - ع - تهران
كمبود آب
پيشنهاد مي كنم شوراي شهر اراك، عنايتي هم به مسئله كمبود و قطع آب در برخي از محله هاي اين شهر صنعتي داشته باشد. به خصوص در اين فصل كه كمبود آب، مشكلات گوناگوني به وجود مي آورد.
بيات - اراك
توجه بيشتر به زمين هاي بازي كودكان
زمين هاي بازي كودكان كه با كف پوش هاي فوم در پارك هاي نگين و گلريزان پوشانده شده، تبديل به محيطي خطرناك براي بچه ها شده است، به دليل اينكه اين كف پوش ها كنده و براي ترميم آنها اقدامي نشده. لازم است براي حفظ سلامتي كودكان، اين مشكل برطرف شود. لازم به ذكر است كه اين دو بوستان در محدوده خيابان ولنجك، بلوار دانشجو واقع است.
حسيني - تهران