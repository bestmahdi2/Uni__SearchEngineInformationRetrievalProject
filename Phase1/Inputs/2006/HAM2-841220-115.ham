تاكيد بر اجراي طرح خلع سلاح در استان بوشهر
بوشهر - رئيس  كل  دادگستري  استان  بوشهر گفت : اجراي  طرح  خلع  سلاح  عمومي يك  ضرورت  در اين  استان  است .
جمال  انصاري  افزود: بسياري  از مشكلات  ازجمله  ناامني  و بالا بودن  شمار قتل  در استان  بوشهر، ناشي  از وجود سلاح  غيرمجاز در دست  افراد است .
وي   اظهار داشت : شناسايي  افرادي  كه  داراي  سلاح  غيرمجاز هستند براساس  ليست مشترك  دادگستري ، اداره  كل  اطلاعات  و فرماندهي  انتظامي استان  بوشهر صورت مي گيرد.
انصاري  يادآورشد: البته  وجود اسامي برخي  افراد در اين  ليست  به  معناي داشتن  اسلحه  نيست  و اگر سه  فرد معتمد تأييد كنند كه  فردي  به  اشتباه  نامش در ليست  قرار گرفته  نام  وي  پالايش  خواهد شد.