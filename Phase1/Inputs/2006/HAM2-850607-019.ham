تقاضا براي «باما» باز هم افزايش يافت
گروه بورس- «با ما» باز هم روز گذشته پرمتقاضي ترين شركت بورس لقب گرفت.
به گزارش «همشهري»،روز گذشته 249 تقاضاي خريد براي حدود دو ميليون سهم اين شركت به ارزش 5/83 ميليارد ريال به ثبت رسيد.
همچنين ديروز 207 دستور خريد نيز براي دو ميليون سهم پتروشيمي خارك به ارزش 26 ميليارد ريال در سيستم هاي معاملاتي كارگزاري ها وارد شد تا اين شركت مقام دوم جدول تقاضا را از آن خود كند.
در اين روز 83 نفر در مراجعات خود به كارگزاري ها براي 457 هزار سهم فرآوري مواد معدني به ارزش 23 ميليارد ريال اقدام كردند و 231 دستور خريد نيز براي دو ميليون سهم چادرملو به ارزش 5/18 ميليارد ريال صادر شد.
اين گزارش نشان مي دهد: پس از 4 شركت ياد شده روز گذشته به ترتيب تقاضا براي پتروشيمي اصفهان، پتروشيمي اراك، مهركام پارس و ايران خودرو بيش از ساير شركت ها بود و پس از آن نيز سرمايه گذاري توسعه معادن و فلزات و ملي سرب و روي در جايگاه هاي بعدي ايستادند.
در اين روز 288 نفر براي 5/2 ميليون سهم پتروشيمي اصفهان به ارزش 18 ميليارد ريال برگه دستور خريد پر كردند و 171 نفر نيز براي 5/1 ميليون سهم پتروشيمي اراك به ارزش 16 ميليارد ريال اقدام كردند.
همچنين ديروز حجم تقاضا براي خريد سهام ايران خودرو به 4 ميليون سهم به ارزش 11 ميليارد ريال رسيد.
از سوي ديگر تعداد سهام عرضه شده سرمايه گذاري غدير طي معاملات ديروز به شدت افزايش يافت.
در اين روز دو هزار و 115 دستور فروش براي حدود 8 ميليون سهم اين شركت به ارزش 3/32 ميليارد ريال صادر شد.
پس از اين شركت سهام سرمايه گذاري بهمن، نفت بهران، ليزينگ صنعت و معدن، سامان گستر اصفهان، رايان سايپا و سايپا ديزل بيشترين حجم عرضه را از آن خود كردند.
اين گزارش حاكي است: طي معاملات ديروز 832، تعداد 3/6 ميليون سهم سرمايه گذاري بهمن به ارزش 6/6 ميليارد ريال را عرضه كردند و 117 نفر هم 329 هزار سهم نفت بهران به ارزش 4/4 ميليارد ريال را به فروش گذاشتند.
تعداد سهام عرضه شده ليزينگ صنعت و معدن هم ديروز به 3/2 ميليون سهم به ارزش 4 ميليارد ريال رسيد و
5/1 ميليون سهم سامان گستر اصفهان به ارزش 4 ميليارد ريال نيز ديروز در بورس تهران به فروش گذاشته شد.