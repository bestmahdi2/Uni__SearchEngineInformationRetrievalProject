طرح آموزش پيش و پس از ازدواج به دولت مي رود
ايسنا: مدير كل دفتر پيشگيري از آسيب هاي اجتماعي سازمان بهزيستي از تدوين طرح جامع آموزش پيش و پس از ازدواج خبر داد.
دكتر حبيب الله مسعودي فريد با اشاره به طرح تسهيل ازدواج جوانان افزود: بر اساس اين طرح دولت وظيفه تدوين طرح جامع آموزش هاي پيش و پس از ازدواج را بر عهده داشت كه اين طرح تدوين شده و براي تصويب نهايي در اختيار هيأت دولت قرار مي گيرد.وي تصريح كرد: بر اساس اين طرح برنامه مدون به لحاظ ساختاري و علمي براي آموزش هاي مربوط به يك تا 5 سال پس از ازدواج، مراحل قبل از ازدواج، انتخاب همسر، دوران نامزدي ارائه مي شود.
مسعودي فريد با اشاره به لزوم تدوين بسته آموزش علمي و مستند براي پيش و پس از ازدواج،  بيان كرد: هم اكنون دستگاههاي مختلف نسبت به ارائه آموزش هاي مربوط به دوران ازدواج اقدام مي كنند كه وجود مدل آموزشي فعال و مدون از اهميت بسياري برخوردار است؛ به گونه اي كه هر مطلبي در بستر اين آموزش ها قرار نمي گيرد و در سال گذشته 750 كلاس به منظور آموزش هاي پيش از ازدواج از سوي سازمان بهزيستي برگزار شد كه در سال جاري در تلاشيم با همكاري بخش هاي غيردولتي تعداد آنها را به 2 هزار كلاس افزايش دهيم.