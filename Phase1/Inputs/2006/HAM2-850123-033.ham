سينماي ايران بالاترين ظرفيت جذب مخاطب را دارد
فيلم هاي ايراني در فهرست پرفروش هاي اروپا
بيش  از 52 درصد از تماشاگران  اروپايي فيلم هاي آفريقايي و خاورميانه، در فاصله  سال هاي  2004- 1996 به  تماشاي  آثار ايراني  نشسته اند
ايرنا:   10 فيلم  برجسته  ايراني  در فهرست  آثار پرفروش  در اروپا در فاصله  سال هاي  1996 تا 2004 ميلادي  قرار گرفت .
مدير امور بين الملل  بنياد سينمايي  فارابي  گفت : از ميان  20 فيلم  پرفروش  آفريقا و خاورميانه  در اروپا آثار ايراني  همچون «طعم  گيلاس»، «رنگ  خدا»، «گبه»، «زماني  براي  مستي  اسب ها» و «سفر قندهار» جاي  دارد.
به  گزارش  روابط عمومي  بنياد سينمايي  فارابي ، «امير اسفندياري» گزارش  داد: برغم  سابقه  حضور جمعيت  آفريقايي  در كشورهاي  اروپايي  و حضور تماشاگران  بالقوه  براي  اين  محصولات  سينماي  ايران  بيشترين  ظرفيت  را براي  جذب  مخاطب  داشته  است .وي  ادامه  داد: متاسفانه  برخي  سينماي  ايران  را با هاليوود و باليوود مقايسه  كرده  و درباره  بازار تجاري  سينماي  كشور سخن  مي گويند.
اسفندياري  يادآورشد كه  سينماي  آمريكا و هند داراي  يك  سهم  تاريخي  در بازارهاي  بين المللي  بوده  و به  دليل  در اختيار داشتن  سالن هاي  نمايش  فيلم  و چرخه  صحيح  اقتصادي  گام هاي  بسيار بلندي  برداشتند.
مدير امور بين الملل  بنياد سينمايي  فارابي  به  رشد فرهنگي  سينما و جايگاه  والاي  آن در جهان  اشاره  كرد و گفت : براساس  گزارش هاي  بازار جهاني  سينما كه در جشنواره  كن  منتشر شده ، بيش  از 52 درصد از تماشاگران  اروپايي  فيلم هاي  آفريقايي  و خاورميانه  در فاصله  سال هاي  مورد اشاره ( 2004- 1996)به  تماشاي  آثار ايراني  اختصاص  داشته  است .