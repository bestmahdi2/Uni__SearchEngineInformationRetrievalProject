پاسخ پيمانكار تهويه تونل رسالت
در پي چاپ مطلبي با عنوان «ترافيك در شمال غرب تهران نفس تازه مي كند» در روز گذشته، شركت الكتريكوم پيمانكار تاسيسات تهويه تونل رسالت با ارسال جوابيه اي در مورد اينكه پيمانكار تأسيسات تهويه تونل رسالت يك كمپاني اسپانيايي است اعلام كرد:
در قرارداد شركت پيمانكار ايراني با همكاري و مشاركت يك شركت نام آور و بسيار باتجربه اسپانيايي متخصص در امور تهويه و كنترل ترافيك تونل و بزرگراه ها كه مورد تأييد مهندسين مشاور و مجريان طرح مي باشد، اين پروژه را اجرا نموده است.بديهي است كه همكار اسپانيايي نيز علاوه بر ساخت و آماده سازي تجهيزات ساخت خارج با ارسال نمايندگان خود در مقاطع ضروري، حداكثر همكاري را داشته است.بيش از 100 نفر از همكاران شركت پيمانكار ايراني اعم از تكنيسين ها، مهندسين و كادر پشتيباني، بيش از 100 روز در سه شيفت كامل تلاش كردند تا اين پروژه را طبق نظر كارفرما و مجريان طرح، چندين ماه زودتر از قرارداد، آماده بهره برداري نمايند.