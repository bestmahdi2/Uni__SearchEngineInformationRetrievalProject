اقتصاد انرژي
25 سال ديگر گاز طبيعي منبع نخست انرژي جهان مي شود
مهر: آژانس بين المللي انرژي پيش بيني كرد: گاز طبيعي طي 25 سال آينده و تا سال 2030 با پشت سر گذاشتن نفت، به عنوان نخستين منبع تامين انرژي جهان تبديل خواهد شد.
آژانس بين المللي انرژي پيش بيني مي كند تقاضاي جهاني براي گاز طبيعي تا سال 2010 به 2 هزار و 724 ميليون تن معادل نفت و تا سال 2020 به 3 هزار و 551 ميليون تن معادل نفت برسد.
بنابر اعلام آژانس بين المللي انرژي، در حالي كه گاز طبيعي در دهه 1970 حدود 16 درصد انرژي مصرفي جهان را تامين مي كرد اين رقم در سال 2003 به 2/21 درصد افزايش يافت و پيش بيني مي شود تا سال 2010 به2/22 درصد و تا سال 2030 به 25 درصد افزايش يابد.مصرف گاز طبيعي در سطح جهان طي دو دهه اخير با رشد دائمي روبه رو بوده است و از4/73 تريليون فوت مكعب در سال 1990 به3/89 تريليون در سال 2001 و 2/92 تريليون در سال 2002 افزايش يافته است.بر اساس اين گزارش، در حالي كه تا سال 2050 سهم نفت و زغال سنگ از سبد انرژي جهان كاهش خواهند يافت، سهم گاز طبيعي و انرژي هسته اي با افزايش مواجه خواهد شد.
بر اين اساس، پيش بيني مي شود سهم زغال سنگ از سبد انرژي جهان از 38/25 درصد در سال 2000 به3/24 درصد در سال 2010، 18/23 درصد در سال 2020، 18/21 درصد در سال،2030 15 درصد در سال 2040 و 69/26 درصد در سال 2050 كاهش يابد.
سهم نفت نيز از سبد انرژي جهان از رقم فعلي4/34 درصدي، تا سال 2050 به 62/20 درصد كاهش خواهد يافت. در مقابل، سهم گاز طبيعي از رقم فعلي 2/21 درصدي تا سال 2050 به 69/26 درصد افزايش مي يابد.
به گزارش مهر بنابر برآورد آژانس بين المللي انرژي، از سال 2030 به بعد گاز طبيعي به انرژي نخست مصرفي جهان تبديل خواهد شد و نفت را پشت سر خواهد گذاشت.در سال 2030 سهم گاز طبيعي از سبد انرژي جهان به 2/27 درصد خواهد رسيد و از سهم 2/26 درصدي نفت فزوني خواهد گرفت.
پيش بيني مي شود اين فاصله تا سال 2050 شدت بيشتري بيابد و در اين سال در حاليكه گاز طبيعي 69/26 درصد انرژي جهان را تامين خواهد كرد، سهم نفت به62/20 درصد كاهش يابد.
علاوه بر نفت و گاز، سوخت هاي طبيعي همچون چوب 1/15 درصد، زغال سنگ 8/9 درصد، انرژي  هسته اي 48/9 درصد و مابقي انرژي ها27/18 درصد انرژي مصرفي جهان را تامين خواهند كرد.
ماليات ويژه بر شركت هاي نفتي در چين
ايرنا: دولت چين براي ايجاد توازن در بازار سوخت اين كشور، ماليات ويژه اي بر روي شركت هاي نفتي وضع كرد.
به نوشته روزنامه جوانان چين، اين اقدام دولت چين گامي در جهت كاهش فشارهاي ناشي از بالارفتن بهاي نفت و حفظ توسعه صنعت نفت اين كشور مي باشد.
دولت چين و وزارت دارايي اين كشور به طور مشترك اين برنامه  و ماليات ويژه را در نظر گرفته اند كه ميزان آن بين 20تا 40 درصد مي باشد و از هم اكنون براي شركت هاي نفتي در نظر گرفته شده است.
بر اين اساس اگر بهاي نفت خام توليدي شركت هاي چين به بالاتر از40 دلار در هر بشكه برسد، اين ماليات ويژه از آنها اخذ خواهد شد.
شركت هاي بزرگ نفتي چين از جمله ساينوپك نيز اين خبر را در سايت هاي اينترنتي خود درج كرده اند.
ماليات ويژه بر روي شركت هاي نفتي چين هر ماه محاسبه مي گردد و هر سه ماه يك بار بايد پرداخت گردد.ساينوپك بزرگترين پالايش كننده نفت در آسيا مي باشد و تاكنون ميزان ماليات وضع شده بر روي اين شركت محاسبه نشده و علت آن را در نوسان بودن بهاي نفت عنوان كرده است.
ايران دومين نرخ بالاي تورم را در خاورميانه در سال 2005 داشت
مهر: نشريه اقتصادي ميد اعلام كرد: ايران از لحاظ نرخ بالاي تورم در سال 2005 در سطح كشورهاي خاورميانه پس از عراق در رتبه دوم قرار گرفت.
نرخ تورم در ايران در سال 2005 به 6/14 درصد رسيد كه پس از نرخ تورم 20 درصدي عراق، دومين نرخ بالاي تورم در سطح خاورميانه محسوب مي شود.
بر اساس اين گزارش، ميانگين نرخ تورم در سطح كشورهاي منطقه خاورميانه در سال 2005 برابر با 8/5 درصد بود كه عراق با 20 درصد بالاترين و عربستان با 4/0 درصد پايين ترين نرخ را در منطقه داشته اند.
نشريه ميد همچنين نرخ تورم الجزاير را 1/3 درصد، بحرين،5 مصر،5 فلسطين،3 اردن 4/،3 كويت 5/،3 لبنان،2 ليبي 8/،1 مراكش،2 عمان 6/،1 قطر،8 سوريه،10 تونس 9/،2 امارات 7/4 و يمن 5/14 درصد اعلام كرده است.
بنا بر اعلام ميد،  توليد ناخالص داخلي ايران در سال 2005 با 5 درصد رشد واقعي و 21 درصد رشد اسمي به 126 ميليارد دلار رسيد. رشد اسمي توليد ناخالص داخلي ايران در سال 2006 نيز 19 درصد و در سال 2007 حدود 8 درصد تخمين زده مي شود.
نشريه ميد همچنين كسري بودجه ايران در سال 2005 را 5/5 ميليارد دلار و سرانه توليد ناخالص داخلي را هزار و 750 دلار برآورد كرده است.
چين 30 ميليارد مترمكعب گاز در سال از تركمنستان وارد مي كند
ايسنا: چين از سال 2009 ميلادي به مدت 30 سال از تركمنستان سالانه 30 ميليارد متر مكعب گاز خريداري خواهد كرد.
اين خبر در پكن بعد از امضاء توافق نامه ميان چين و تركمنستان درمورد احداث خط لوله انتقال گاز و صادرات گاز تركمنستان به چين منتشر شد.صفر مراد نيازوف، رئيس جمهور تركمنستان، و هوجين تائو، رئيس جمهور چين، اين قرارداد را امضاء كردند.
در اين توافق نامه آمده است: طرف چيني گاز طبيعي را به حجم سالانه 30 ميليارد مترمكعب به مدت 30 سال از تاريخ بهره برداري از خط لوله انتقال گاز تركمنستان _ چين در سال 2009 خريداري مي كند.