بازي
drago: the bruce lee story
سيستم: pc
سبك: مبارزه اي



در بين عنوان هاي 16 بيتي قديمي، بازي drago هنوز هم ارزش بازي كردن دارد. اين بازي بر اساس فيلم drago كه در واقع زندگينامه بزرگترين رزمي كار تاريخ سينما يعني بروس لي را به تصوير كشيده، ساخته شد. بازي دقيقاً روايت مبارزات بروس لي به همان ترتيبي است كه در فيلم آمده بود.در بازي، شما نقش بروس لي را بر عهده داشتيد و در واقع بايد با حريفان تك تك مبارزه مي كرديد. گرافيك بازي در همان حد و اندازه بازي هاي 16 بيتي كار زيبا و جالبي بود. عكس هاي زمينه همگي دايناميك و پويا بودند ولي جذاب ترين نكته بازي روند جالب و درگيركننده مبارزات بازي بود. به رغم دو بعدي بودن، مبارزات به تمركز بالايي احتياج داشت. شما بايد تمامي حواستان را در ضربه زدن و دفاع به موقع جمع مي كرديد ضمن اينكه فيزيك قوي بازي تمام ضربات و حركت ها را به خوبي به بازيگر منتقل مي كرد.
bujigai
سيستم: ps2
سبك: اكشن



اگر از علاقمندان سبك اكشن سوم شخص هستيد، اين بازي يكي از شاهكارهايي است كه به خوبي مي تواند نظر شما را تأمين كند. اين بازي قصه چندان جدي را دنبال نمي كند شما يك جنگجوي شمشيرزن حرفه اي هستيد كه انواع و اقسام حركات مختلف آكروباتيك را در حمله و يورش با شمشير انجام مي دهيد.
قهرمان داستان ما با يك شمشير چيني، غوغايي به پا مي كند. موتور گرافيكي بازي هماني است كه بعدها توسط آن بازي 100 bullets ساخته شد. گرافيك بازي يكي از كارهاي حد متوسط و حتي خوب ps2 است. جزئيات صحنه ها نسبتاً خوب كار شده و سيستم قفل كردن روي افراد دشمن كنترل بازي را لذتبخش ساخته است. تنها ايراد وارد بر روند بازي، دشمنان عجيب و غريب بازي هستند كه تقريباً به همه چيز غير از انسان شباهت دارند. اين بازي باب دل كساني است كه اولاً به نبرد با شمشير علاقمند بوده و ثانياً چندان به داستان اهميت نمي دهند.
street raiders
سيستم: psp
سبك: رانندگي



بازي، تقريباً همان نسخه عرضه شده روي ps2 است. بازي در قياس با نسخه ps2 گرافيك ضعيف تري دارد. در واقع جزئيات بازي كمتر شده و اشكالات گرافيكي به وضوح در آن كمتر شده است. بازي، در مورد گانگسترهاي شهر نيويورك است. دو گروه از گانگسترها در حال تلاش براي تسلط به خيابان هاي شهر هستند.سبك بازي، رانندگي و سعي در سرنگون كردن خودروهاي حريف است. در هر مرحله شما در يك مسابقه شركت مي كنيد كه بايد در آن مقام اول را كسب كنيد. شما علاوه بر سبقت گرفتن از حريف هايتان مي توانيد خودروهاي حريف را با سلاح هايي كه دراختيار داريد، منهدم كنيد. انواع سلاح هاي مختلف از جمله كلت، مسلسل و موشك انداز را در بازي مي توانيد بدست آوريد. رانندگي و درگيري با خودروهاي حريف هر دو در كنترل شماست. خودروهاي شما مجهز به نيترو هم هستند و همين هيجان مسابقات را دو چندان كرده است. كنترل بازي بسيار خوب سازگار با سيستم psp طراحي شده است. باز هم جالب ترين قسمت، حالت مسابقه با دوستانتان از طريق شبكه بي سيم psp است.
sword of the stars
سيستم: pc
سبك: استراتژي



بسياري از اوقات، بازگشت به حال و هواي بازي هاي قديمي بسيار جذاب، سرگرم كننده و در عين حال نشاط آور است.
درsword of the stars شما بايد كهكشان را به تسلط خود در بياوريد. مثل اكثر بازي هاي اين تيپي، حرف اول و آخر را تكنولوژي مي زند. هر چه سياره هاي بيشتري تسخير كنيد و قلمرويتان را وسعت بخشيد، اقتصاد شما قويتر شده و به همين ترتيب، تكنولوژي و علم در سرزمين هاي تحت تسلط شما پيشرفت مي كند.
با دستيابي به تكنولوژي هاي مدرن و جديدتر مي توانيد ارتش مجهزتري ساخته و باز هم قلمرويتان را افزايش دهيد. اما بهترين و جالب ترين بخش بازي نبردها و جنگ هاي فضايي است كه تماشاي آن هم لذتبخش است. هوش مصنوعي بازي در حد بسيار خوبي كار شده و چندان كار راحتي را براي به پايان بردن بازي در پيش رو نخواهيد داشت.
گرافيك بازي سبك خاص و جالبي دارد. اين بازي در حالت شبكه تا 8نفر را پشتيباني مي كند. sword of the stars در ميان عنوان هاي ريز و درشت استراتژيك، اكشن و...، بازگشتي آرام به قبل و روزهاي خوب گذشته است!