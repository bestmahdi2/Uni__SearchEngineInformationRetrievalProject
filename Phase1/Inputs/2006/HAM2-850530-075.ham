بازسازي پنج هزار مدرسه تا نيمه شهريور
ايرنا: مرمت، بهسازي و رنگ آميزي پنج هزار مدرسه توسط بسيج سازندگي تا 15 شهريورماه امسال به پايان مي رسد.
به گزارش ستاد اطلاع رساني اردوهاي هجرت بسيج سازندگي، رييس بسيج سازندگي كشور با اعلام اين مطلب گفت: اين مدارس تا پايان شهريورماه تحويل آموزش و پرورش خواهد شد. سردار مجيد خراساني افزود: از ابتداي تيرماه با توجه به توافق حاصله با سازمان نوسازي، توسعه و تجهيز مدارس كشور، بهسازي پنج هزار مدرسه با بهره گيري از اوقات فراغت و توان 50هزار دانش آموز تحت نظارت مربيان فني و حرفه اي آغاز شد.
وي اظهار داشت: با ورود و سازماندهي جوانان براي بهسازي مدارس، امسال آمار مدارس بهسازي شده در تابستان از هشت هزار باب به 13هزار باب مدرسه افزايش يافت.