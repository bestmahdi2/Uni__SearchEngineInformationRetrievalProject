بازگشت موفقيت آميز «عصر يخي» ها
گروه ادب و هنر: «عصريخي2» لقب فيلم پرفروش آخر هفته گيشه فروش سينماهاي آمريكا را گرفت.
انيميشن كامپيوتري جديد كمپاني فوكس قرن بيستم كه در 3964 سالن سينما روي پرده رفته است، موفق شد در 3روز آخر هفته به يك فروش خيره كننده 5/70 ميليون دلاري دست پيدا كند. از آغاز سال جديد ميلادي اين انيميشن ديجيتالي اولين محصول صنعت سينماست كه موفق به يك چنين فروش بالايي شده است. خود مسئولين كمپاني پيش بيني مي كردند اين فيلم حداكثر يك افتتاحيه 55ميليوني داشته باشد.
به نوشته خبرگزاري آسوشيتدپرس، قسمت اول فيلم كه سال 2002 به روي پرده رفت، اولين محصول انيميشن كمپاني فوكس بود كه توانست فروشي بالاي 100 ميليون دلار داشته باشد. فيلم كه با افتتاحيه اي 46 ميليوني شروع كرد موفق شد 176 ميليون دلار در سينماهاي آمريكا فروش كند.
تحليلگران اقتصادي مي گويند قسمت دوم فيلم موفق به يك فروش كلي 300 ميليون دلاري در آمريكا خواهد شد. فيلم كه از سوي منتقدين سينمايي با نقدهاي خوب و مثبتي روبه رو شده، دنباله ماجراجويي هاي 3 حيوان عهد باستان و در رأس آنها يك ماموت و ببر است. ري رومانو و جان لگوئيزامو به جاي كاراكترهاي اصلي قصه فيلم صحبت كرده اند.
«مرد درون» فيلم جديد اسپايك لي كه هفته قبل صدرنشين جدول بود، اين هفته با يك فروش 6/15 ميليون دلاري، در رديف دوم نشست.
فيلم كه دنزل واشنگتن را در نقش اصلي دارد در 10 روز اول نمايش، 53 ميليون دلار فروش كرده است. ديگر فيلم هاي جدول هفتگي اينها هستند:3- «اتل» 5،/12 ميليون4- «شكست براي لائونچ»، 6/6 ميليون(چهارمين هفته، 73ميليون)5- «وي براي ونده تا» 4،/6ميليون(سومين هفته، 57ميليون)6- «زنده بمان» 5/4ميليون(دومين هفته، 3/17ميليون)7- «او يك مرد است»،
5/4ميليون(سومين هفته27،ميليون)
8- «اسليتر» 6/3ميليون 9- «سگ پشمالو»
5/3ميليون(چهارمين هفته، 54ميليون)
10- «غريزه اصلي2» 2،/3ميليون.