ايران از نظر كنترل بيماري ايدز در ميان معتادان موفق ترين كشور منطقه  است
ايسنا:سازمان بهداشت جهاني ايران را موفق ترين كشور منطقه از نظر كنترل بيماري ايدز در ميان معتادان معرفي كرد.
دكتر «مينو محرز»، متخصص بيماري هاي عفوني و سرپرست مركز تحقيقات ايدز ضمن اعلام اين خبر گفت: كميته كاهش آسيب در سال هاي اخير با ارائه سرنگ هاي رايگان و ساماندهي معتادان، توانسته است در خصوص كنترل و پيشگيري از شيوع ايدز در ميان معتادان تزريقي به موفقيت هاي قابل توجهي دست يابد.
وي در ادامه اظهار داشت: براساس آخرين آمار در كشور 11 هزار و 340 مبتلا به ايدز شناسايي شده است و منابع غيررسمي اين رقم را 70 تا 100 هزار تخمين مي زنند كه 60 درصد از اين مبتلايان، معتادان تزريقي هستند.