انتقاد گوگل از عملكرد دولت آمريكا
گروه دانش و فناوري- محمدتقي رسولي: گوگل روز گذشته انتقاد شديد خود را از عملكرد هيئت اعزامي از سوي دولت آمريكا اعلام كرد. دولت بوش هيئتي را به منظور نظارت بر پايگاه داده هاي مربوط به موتور جستجوي گوگل اعزام نموده كه مي بايست به تمام اطلاعات موجود در اين پايگاه دسترسي كامل داشته باشند.
گوگل به دنبال اين اقدام دولت بوش، قصد دارد وزارت دادگستري آمريكا را مجاب به شكستن راي خود نمايد.به دنبال درخواست وزارت امنيت آمريكا و همچنين اقدامات گوگل در چين، دولت بوش از وزارت دادگستري درخواست كرد كه به صورت قانوني مجوز نظارت بر اين شركت را صادر نمايد. گوگل اخيرا توافقنامه اي را با دولت چين امضا كرد كه اطلاعات مربوط به سايت گوگل چيني را در اختيار اين دولت قرار دهد و در نظارت دولت چين بر كاربران اينترنت اين كشور همكاري كند.
وزارت دادگستري آمريكا اين حكم را براساس قانون حفاظت از كودكان صادر نموده و اعلام كرده كه اين تصميم به جهت محافظت از كودكان و دسترسي آنها به سايتهاي غيرمجاز مي باشد. دولت آمريكا در درخواست خود از دادگستري اعلام نموده كه فيلترهاي موجود توانايي جلوگيري از دسترسي كودكان به سايتهاي غيراخلاقي و منحرف كننده را ندارد و به همين دليل دولت مي بايست به اطلاعات موتور جستجويي همچون گوگل دسترسي داشته باشد تا پيداكردن سايتهاي جديد غيراخلاقي آنها را فيلتر نمايد. پيش از اين نيز سه شركت ياهو، ام اس ان و اي او ال نيز طبق دستور دادگستري اطلاعات خود را در اختيار دولت آمريكا قرار داده بودند. البته هر سه شركت از ارائه اطلاعات خصوصي كاربران خود خودداري نمودند. اين اقدامات دولت آمريكا با اعتراض بسياري از انجمن هاي حامي حقوق بشر در اين كشور مواجه گرديده است.
منبع:ap.org