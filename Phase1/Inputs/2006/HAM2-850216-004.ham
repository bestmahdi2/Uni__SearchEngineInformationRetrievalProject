يادداشت
قانون جامع براي معلولان
سيد محسن حسيني طاها
به اين فكر مي كردم كه به راستي اگر يك واژه از عبارت قانون جامع حمايت از حقوق معلولين كاسته شود ديگر نمي تواند تمام هدف و منظور ما را از به كار بردن آن تأمين كند چون در درجه اول معلولين براي رسيدن به حقوق خود در جامعه نيازمند يك قانون هستند چون عالي ترين و مطمئن ترين دستاويزي كه انسانها مي توانند براي رسيدن به حقوق خود در جوامع امروزي به آن چنگ زنند قانون است(صرف نظر از اين مطلب كه قوانين تا چه حد قابل اجرايند و اجرا مي شوند)در درجه دوم قانون جامع از نظر منطقي به قانوني بايد گفته شود كه در وضع آن تمام موازين حقوقي رعايت شده باشد لفظ جامع در واقع توصيفي است براي قانون. يعني ما با قانوني روبه رو هستيم كه در رسيدن به اهداف خود از جامعيت برخوردار است به عبارتي بندهاي آن يك يك وسيله اي هستند كه جامعيت اين قانون را متضمن سازند حال وقتي واژه حمايت به اين تركيب وصفي اضافه مي شود حامل اين پيام است كه يك قانون جامعي قرار است از چيزي حمايت كند.
و در ادامه عبارت با واژه حقوق روبه رو مي شويم كه در ذهن متبادر مي شود قانون جامعي قرار است از حقوق حمايت كند كه از تأويل اين جمله مي توان فهميد كه اين حقوق از آن جهت نيازمند حمايت است كه يكي از اين سه حالت بر آن واقع شده، يا فراموش گشته يا پايمال شده و يا مدت زيادي از وضع آن نمي گذرد، كه وقتي به واژه پايان اين عبارت يعني معلولين برمي خوريم از عمق انديشه متأسف مي شويم كه چرا در جامعه ما حقوق معلولين با يكي از اين سه حالت روبه رو است.در هر صورت حقوق معلولين در جامعه به رسميت شناخته نمي شود و گواه بر اين مدعا آن است كه زمان زيادي از تصويب اين قانون توسط انجمن شوراي اسلامي نمي گذرد.و اين نكته بيانگر اين واقعيت تلخ است كه معلولين گروهي هستند كه به تازگي توسط مجلس و دولت ما شناخته شده اند و اين موضوع ريشه ها و دلايلي دارد كه بررسي آنها در اين مقدمه نمي گنجد و به هر حال امروزه قانون جامع حمايت از حقوق معلولين به تصويب رسيده است اما نبايد اين گونه تصور شود كه تصويب اين قانون به منزله اين است كه ديگر هيچ حقي از هيچ معلولي ضايع نمي شود و يك اتفاق فوق العاده در زندگي معلولين افتاده است. قصد آن را ندارم كه معلولان را نسبت به تمام حركتهاي اصلاحي در جهت امور خود بدبين كنم اما مشكل جامعه ما تصويب قانون نيست قانون با يك نشست و برخاست نمايندگان تصويب مي شود مشكل اجراي قوانين است كه اجرا شدن نيازمند امكانات و توجهات بسياري است كه در اين راستا عملكرد دو ركن حائز اهميت است- دولت و معلولين- دولت به عنوان مجري قانون و معلولين در مقام خواهان حقوق خود يعني ناحقي خواسته نشود قانون جاري نمي شود و قانوني جاري اش نشود حقي واگذار نمي شود.پس نخست اين خود معلولين هستند كه بايد با حقوق خود و قوانيني كه در جهت استيفاي آن وضع شده به طور دقيق آشنا شوند.
در مرحله بعد دولت به عنوان مجري قانون بايد وارد عمل شود كه اين عملكرد شامل اجرا و نظارت و پيگيري اجراي قانون است از اين رو عملكرد دولت را بر دو بخش اجرا و نظارت تعريف مي كنيم كه توجه به تبصره ها و بندهاي قانون عامل اجراي بعضي از آنها خود دولت است و عامل اجرايي برخي ديگر دستگاههايي هستند كه تحت نظارت دولتند.
از اين رو دولت در دو مقام مجري و ناظر ايفاي نقش مي كند. اما همه اينها نيازمند يك فرهنگ سازي جدي است يعني اين كه معلولين داراي حقند و اين كه استيفاي اين حق وظيفه دولت است بايد به صورت فرهنگ درآيد هم در معلولين و هم در مسئولين و چنانچه طرف دوم اين ماجرا يعني دولت در وظيفه خود سهل انگاري نمايد به منزله اين است كه معلولين را شهروند نمي داند كه درصدد احقاق حقوق شهروندي آنان بر آيد.
به هر حال اميدواريم در آستانه دومين سالگرد تصويب اين قانون و با روي كار آمدن دولتي با شعار عدالت گستري شاهد به اجرا در آمدن بند بند آن باشيم و در پايان يادآوري اين نكته ضروري است كه حاميان اصلي اين قانون يعني معلولين هستند كه بايد اجراي دقيق آن را از دولت خواستار شوند.