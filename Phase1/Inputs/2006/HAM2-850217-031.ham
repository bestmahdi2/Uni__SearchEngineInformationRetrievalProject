كوتاه از هفت هنر
توقف تاكسي سرويس: مرضيه برومند نويسنده و كارگردان از توقف ساخت سريال «تاكسي سرويس پريان» خبر داد و گفت: اين برنامه در مرحله نگارش و تست متوقف شده است و براي ادامه كار به بودجه بيشتري نياز داريم. «تاكسي سرويس پريان» كار الف شبكه اول سيما محسوب مي شود كه از تكنيك هاي جديد برنامه سازي كودك بهره مي گيرد.
گل و ستاره ادبيات فارسي: گل و ستاره با محوريت بررسي و پژوهش مفهوم گرايانه درباره دنياي تصاوير در شعر فارسي نوشته آنه ماري شيمل و ترجمه دكتر سيد سعيد فيروزآبادي منتشر شد. اثر حاضر كه مجموعه اي از درس هاي پروفسور آنه ماري شيمل در دانشگاه  هاروارد است، نشان دهنده اين واقعيت است كه مولف، فارغ از مرزهاي جغرافيايي و سياسي و در هر نقطه اي كه زبان و شعر فارسي وجود داشته، به بررسي و كنكاش دست زده است.
موفقيت سينمايي ايران: فيلم مستند از پس برقع به كارگرداني مهرداد اسكويي، در چندمين حضور بين المللي خود در جشنواره مديا ويو مجارستان، موفق به دريافت جايزه ويژه هيات داوران اين جشنواره شد. «از پس برقع» پيش از اين در نخستين جشنواره فيلم مستند مونترال به نمايش درآمد و بهترين فيلم اين جشنواره از منظر هيات داوران اين جشنواره انتخاب شد.
5 عكاس ايراني در اسلواكي: آثار پنج عكاس ايراني در فهرست نهايي داوران نمايشگاه بين المللي عكاسي محيط زيست اسلواكي جاي گرفت. سيدعلي سيدي، كيارنگ علايي، مسعود احمدزاده، مجتبي خاتمي، قدير وقاري و سيد مجيد جلاليان در نمايشگاه اسلواكي شركت مي كنند.
درگذشت كارگردان ترك: عاطف  ييلماز كارگردان  مشهور تركيه  به  علت  ناراحتي  معده  در سن  هشتادسالگي  در منزل  خود در استانبول  درگذشت . اين  كارگردان  ترك  كه  بيش  از يكصد فيلم  بلند سينمايي  دارد در سال  هزار ونهصد و بيست  و شش  در شهر بندري  مرسين  در جنوب  تركيه  بدنيا آمد.
جشن تئاتر در اراك: نخستين  همايش  سراسري  تئاتر نمايشگران  ماه به  مناسبت  گراميداشت  روز جهاني تئاتر روز شنبه  دراراك  آغاز شد. دراين  همايش  چهاروزه  15 نمايش  از استانهاي  چهارمحال  و بختياري ، كهكيلويه و بوير احمد، كرمان ، بوشهر، لرستان ، اردبيل ، آذربايجان  غربي ، هرمزگان ، كرمانشاه ، قم ، قزوين ، ايلام ، كرج ، گلستان  و مركزي  اجرا مي شود.
فيلم مستند فاخر: سياست مركز گسترش سينماي مستند و تجربي در حيطه توليد فيلمهاي سينمايي، مستند، كوتاه و انيميشن اعلام شد. توليدات اين مركز مشتمل بر حمايت از فيلمهاي اول و دوم، فيلمهاي مستند فاخركوتاه و بلند، فيلمهاي انيميشن كوتاه و بلند و آثار كوتاه حرفه اي داستاني و تجربي خواهد بود.
نمايش خياباني در ورامين: سه  نمايش  خياباني همزمان  با روز جهاني تئاتر از امروز و به  مدت  سه  روز درمحوطه  فرهنگسراي  رازي  ورامين  اجرا مي شود. شهرقشنگ  به  كارگرداني علي رضا، نمايشنامه  بيابان به  كارگرداني اشرف  سرلك و نمايشنامه  طاعون  به  كارگرداني علي رضا امين از ساعت 30/17 درمحوطه  بيروني فرهنگسراي  رازي  ورامين  اجرا مي شود.
داوران جيفوني: آزمون  انتخاب  داوران  ايراني  جشنواره  بين المللي  فيلم جيفوني  در امور بين الملل  بنياد سينمايي  فارابي  برگزار شد و فيلم هاي  المپيك  در اردوگاه ساخته  مجيد مجيدي  و همسرايان  از عباس  كيارستمي در قالب  اين  آزمون  به نمايش  درآمد و كودكان  ونوجوانان  حاضر دراين  نشست  به  بحث  و گفت  و گو به زبان  انگليسي  درمورد اين  اثر پرداختند.
تبليغ رايگان در مشهد: براي اولين بار در ايران معاونت فرهنگي شهرداري مشهد چند بيلبورد خود را به صورت رايگان به تبليغات سه فيلم برگزيده مردم مشهد در جشنواره فيلم فجر اختصاص داده است. شبكه صدا و سيماي مركز خراسان نيز تيزر تبليغاتي اين سه فيلم را به صورت رايگان از شبكه هاي سيماي خراسان پخش مي كند.
مرادي كرماني: هوشنگ مرادي كرماني نامزد دريافت جايزه 650 هزار دلاري آمستريد لينگرن شد. پريناز نصيري - يكي از اعضاي شوراي كتاب كودك - با اعلام اين خبر گفت: اين جايزه هر ساله به يك نويسنده يا فعال حوزه كتاب كودك اهدا مي شود كه سال گذشته، توران ميرهادي از سوي مسئولان معرفي شد و امسال نيز هوشنگ مرادي كرماني نامزد دريافت اين جايزه شد.
تئاتر شهر با 14هزار تماشاگر: تالارهاي تئاترشهر در 24 اجراي خود بيش از 14 هزار تماشاگر را به تماشا كشاندند؛ بعد از پايان اين اجراها هشت نمايش در تئاترشهر اجرا مي شود. نمايش «دشمن مردم» با 24 اجرا در تالار اصلي تا پانزدهم ارديبهشت شش هزار و 704 تماشاگر داشته و نمايش «تيغ و ماه» به كارگرداني آتيلا پسياني در تالار چهارسو دو هزار و 96 تماشاگر به خود اختصاص داده است. بر اساس اعلام آمار از سوي روابط عمومي تئاتر شهر، نمايش «شب بخير جناب كنت و آهنگ هاي شكلاتي» به كارگرداني ميكائيل شهرستاني در تالار قشقايي دو هزار و 312 تماشاگر داشته و نمايش «سكوت» به كارگرداني حسين مهكام نيز در تالار سايه، هزار و 120 تماشاگر داشته و نمايش «وقتي فرشته خواب سگ مي بيند» به كارگرداني علي نرگس نژاد نيز در تالار كوچك در اجراهاي خود هزار و 136 تماشاگر داشته است.