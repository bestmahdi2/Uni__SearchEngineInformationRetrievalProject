نبض بازار
تقاضا براي خريد سهام پتروشيمي خارك افزايش يافت
گروه بورس: در جريان معاملات ديروز فعالان بازار به خريد سهام سه شركت پتروشيمي خارك، مواد اوليه داروپخش و سرمايه گذاري توسعه معادن بيش از ساير شركت ها اشتياق نشان دادند.
به گزارش «همشهري»، در اين روز360 دستور خريد براي حدود
3/3 ميليون سهم پتروشيمي خارك به ارزش 41 ميليارد ريال صادر شد. همچنين حجم تقاضا براي خريد سهام مواد اوليه داروپخش به 606 هزار سهم به ارزش 15 ميليارد ريال رسيد.
بنا بر اين گزارش، ديروز 513 نفر در مراجعه به كارگزاري ها براي خريد 5 ميليون سهم سرمايه گذاري توسعه معادن به ارزش 13 ميليارد ريال اقدام كردند. پس از شركت هاي ياد شده طي معاملات ديروز بيشترين دستور خريدها به نام داروسازي زهراوي، نوسازي و ساختمان، داروسازي اكسير، جوشكاب يزد و سرمايه گذاري پتروشيمي به ثبت رسيد.
از سوي ديگر ديروز يك هزار و 296 سهامدار سرمايه گذاري غدير در صف فروش 7/3 ميليون سهم اين شركت به ارزش 15 ميليارد ريال ايستادند. يك هزار و 717 نفر هم براي فروش 5/10 ميليون سهم سرمايه گذاري بهمن به ارزش 11ميليارد ريال اقدام كردند و 699 نفر3/4 ميليون سهم گروه بهمن به ارزش 6/8 ميليارد ريال را در بازار عرضه كردند.در اين روز 221 نفر تعداد 2/1 ميليون سهم داده پردازي به ارزش 8/5 ميليارد ريال را در بورس تهران به فروش گذاشتند.
اين گزارش نشان مي دهد:ديروز پس از شركت هاي ياد شده بيشترين دستور فروشها براي سهام شركتهاي پارس خودرو، سيمان دورود، سامان گستر اصفهان و ليزينگ صنعت و معدن صادر شد.