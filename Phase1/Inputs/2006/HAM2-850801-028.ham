نمايندگان ناشران الكترونيكي خواستار برخورد با جاعلان نرم افزار ها شدند
گروه اجتماعي- اعضاي هيأت موسس مجمع ناشران الكترونيك در ملاقات با دادستان كل كشور به تشريح خلأها و موانع بر سر راه ارتقاي كيفي و كمي نرم افزارهاي رايانه اي در كشور پرداختند و خواستار برخورد قاطع با اخلالگران شدند.
به گزارش روابط عمومي دادستاني كل كشور، در اين ديدار محمد امين شهرستاني رئيس مجمع ناشران الكترونيك طي گزارشي به تشريح روند فعاليت هاي اين مجموعه پرداخت و ضمن انتقاد از وضعيت موجود جعل و تقلب در توليد و توزيع محصولات نرم افزاري رايانه اي، خواستار پيگيري و احقاق حق دادستاني كل به عنوان مدعي العموم شد. دادستان كل كشور نيز ضمن تأكيد بر اهميت بحث it در مناسبات جهان امروز، خواستار اتخاذ تمهيدات مناسب جهت جذب سرمايه گذاري مادي و معنوي در اين عرصه شد و بر تعبيه  ساز و كار مناسب جهت ارتقاي فناوري هاي نرم افزاري  در كشور تأكيد كرد.