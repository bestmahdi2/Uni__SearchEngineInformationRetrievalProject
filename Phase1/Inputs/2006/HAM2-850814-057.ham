علمي فرهنگي
ساخت الياف ضدميكروب
گروه علمي فرهنگي- الياف ضدميكروب در دانشكده مهندسي نساجي دانشگاه صنعتي اميركبير ساخته شد.
به گزارش روابط عمومي دانشگاه اميركبير، رؤيا دستجردي مجري طرح، الياف ضدميكروب را داراي كاربردهاي گسترده اي در مراكز درماني و جلوگيري از انتشار آلودگي ها ذكر كرد و گفت: خاصيت ضدميكروبي تركيبات نقره از گذشته اثبات و نشان داده شده است كه اين عنصر ويژگي هاي مقابله با بيش از 650ميكروب را داشته و علاوه بر آن براي بدن و محيط زيست مضر نيست.
وي افزود: در اين پژوهش، با تغيير و كنترل شرايط توليد نوعي پليمر به نام پلي پروپيلن، امكان اضافه كردن تركيبات نقره در مقياس نانو به گونه اي فراهم شد كه ويژگي هاي اين پليمر را در فرآيندهاي بعدي و توليد نخ تغيير ندهد.
دستجردي اضافه كرد: تركيب ذرات نقره به عنوان يك ماده معدني كه كشش سطحي بسيار متفاوتي از فاز آلي پلي پروپيلن به عنوان يك پليمر غيرقطبي و خنثي دارند، از مراحل پيچيده اين طرح بوده است.
تشكيل كميته رفع مشكل فرهنگيان
ايسنا: معاون برنامه ريزي و توسعه مديريت آموزش  و پرورش با اعلام تشكيل كميته رفع مشكل فرهنگيان با رياست وزير آموزش  و پرورش، خبر داد: اعتبار وام قرض الحسنه فرهنگيان بر اساس توافق با بانكهاي كشور از 10 به 100 ميليارد تومان افزايش يافت.
محدث خراساني، با اشاره به تشكيل اولين جلسه اين كميته با حضور نماينده شهردار، معاونان وزراي تعاون و مسكن و نمايندگان بانك مركزي اظهار كرد: در اين جلسه وزارت تعاون تعهد كرد تا به تعاوني هاي مسكن به ازاي هر نفر 5?ميليون تومان تسهيلات اختصاص دهد. وي با اشاره به اعلام وزارت مسكن در اين جلسه مبني بر قرار دادن امكانات در اختيار فرهنگيان ادامه داد: بر اساس اعلام بانك مسكن نيز از اين پس ساير بانكها به فرهنگيان تسهيلات مسكن ارائه خواهند داد. محدث خراساني همچنين با اشاره به توافق آموزش و پرورش با صندوق مهر رضا(ع)اعلام كرد: بر اين اساس فارغ التحصيلان آموزشكده هاي فني  و حرفه اي وابسته به آموزش و پرورش و داراي شرايط لازم مي توانند تا سقف 30ميليون تومان وام خوداشتغالي دريافت كنند. به گفته محدث خراساني اين صندوق با اعتباري شامل 50 ميليون ريال تا پايان سال جاري به فارغ التحصيلان آموزشكده هاي فني و حرفه اي وام پرداخت مي كند.
تدوين استانداردهاي استعداديابي ورزش دانش آموزي
فارس: مديركل فعاليت هاي ورزشي آموزش و پرورش از تدوين استانداردهاي استعداديابي ورزش دانش آموزي خبر داد.
مجيد كاشف افزود: پس از تدوين نظام جامع استعداديابي ورزش دانش آموزي كشور، مقدمات لازم براي تدوين استانداردهاي مرحله مسابقاتي به مدت يك سال به طول انجاميد و هم اكنون به اتمام رسيده است.
وي اضافه كرد: استانداردهاي تدوين شده در دو بخش شامل استانداردهاي ابعاد و تركيبات بدن و استانداردهاي قابليت هاي جسماني است كه روي دانش آموزان عضو تيم هاي برتر آموزشگاهي اجرا مي شود كه در بخش دختران استانداردهاي رشته هاي واليبال، بدمينتون، تنيس روي ميز و بسكتبال و در بخش پسران استانداردهاي رشته هاي واليبال، فوتبال، بدمينتون، هندبال و تنيس روي ميز در دوره متوسطه تدوين شده و براي اجرا به استان ها ابلاغ شده است. كاشف افزود: بر اساس اين استانداردها از اين پس دانش آموزاني مي توانند عضو تيم هاي آموزشگاهي در مسابقات كشوري و جهاني شوند كه از استانداردهاي لازم در زمينه هاي مورد نياز رشته ها برخوردار باشند. وي در خصوص اين استانداردهاي استعداديابي ورزش دانش آموزي گفت: اين استانداردها شامل قد ايستاده، قد نشسته، طول  دست هاي باز، شاخص هاي طولي بدن، شاخص توده بدن(bmi)، چربي بدن، انعطاف پذيري، استقامت عضلاني، آمادگي قلبي و تنفسي، سرعت، چابكي، توان و حداكثر اكسيژن مصرفي است. مديركل فعاليت هاي ورزشي آموزش و پرورش گفت: با توجه به رشته هاي ورزشي مختلف، هر يك از اين قابليت ها سهم مشخصي در موفقيت افراد دارد. بنابراين دانش آموزاني كه بر اساس استانداردها انتخاب شوند علاوه بر رشد سريع در كسب مهارت هاي ورزشي، موفقيت هاي زودهنگامي را به دست مي آورند. به عبارت ديگر دوره قهرماني كوتاه مي شود. وي افزود: اين استانداردها در حال حاضر به صورت يك كتابچه در دست چاپ است تا براي اجرا به سراسر كشور ارسال شود.
مسابقه بزرگ نيايش هاي قرآني دانشجويان
مهر: مسابقه ملي نيايش هاي قرآني دانشجويان ايران با هدف ترويج فرهنگ غني قرآني توسط جهاد دانشگاهي در دانشگاه هاي سراسر كشور برگزار مي شود. دبير اجرايي اين مسابقه گفت: با برپايي اين مسابقه دانشجويان با محتوا، پيام ها و ساختار نيايش هاي قرآني آشنا مي شوند و ضمن آشنايي با فرهنگ غني قرآني، دانش ديني و اعتقادي آنها ارتقا پيدا مي كند.حميدرضا بابايي افزود: در اين مسابقه سؤالات كه همگي از متن قرآن استخراج شده اند از طريق مديريت امور فرهنگي دانشگاه هاي كشور در اختيار دانشجويان قرار مي گيرد و آنان با مراجعه به قرآن مي توانند به سؤالات پاسخ دهند. وي آخرين مهلت ارسال پاسخنامه را 25 آذر ماه سال جاري اعلام كرد و اظهار داشت: دانشجويان براي كسب اطلاعات بيشتر مي توانند به آدرس اينترنتي www.iska.ir مراجعه كنند.