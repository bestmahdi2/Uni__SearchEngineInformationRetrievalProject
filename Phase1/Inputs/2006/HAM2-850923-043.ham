گفت وگو
كاهش0‎/8 درصدي نرخ بيكارينتيجه راه اندازي بنگاه هاي زودبازده اقتصادي
گروه اقتصادي - در شرايطي كه دولت براي تحقق 900 هزار فرصت شغلي در سال جاري و كاهش نرخ بيكاري، راه اندازي بنگاه هاي زودبازده اقتصادي را مد نظر قرار داده است عده اي از دست اندركاران براين اعتقاد هستند كه راه اندازي اين قبيل بنگاه ها تاثيري بر كاهش نرخ بيكاري در حد قابل انتظار ندارد. اين در حاليست كه چندي قبل مسئولان وزارت كار بر اين مساله تاكيد كردند كه براي تحقق اهداف برنامه چهارم توسعه و كاهش نرخ بيكاري بايد تمهيداتي چون راه اندازي بنگاه هاي زودبازده اقتصادي انديشيده شود.در اين باره با ابراهيم نظري جلالي معاون روابط كار وزير كار و امور اجتماعي گفتگو كرده ايم.
***
* آيا به راستي راه اندازي بنگاه هاي كوچك و زودبازده اقتصادي تاثيري بر كاهش نرخ بيكاري داشته است؟
- تاكنون ايجاد بنگاه هاي كوچك اقتصادي زودبازده به طور متوسط نرخ بيكاري را 8/0 درصد كاهش داده است، به عبارت ديگر اين تصور كه راه اندازي اين قبيل بنگاه ها نرخ بيكاري را كاهش نمي دهد كاملا اشتباه است. مسلما ايجاد 600 هزار فرصت شغلي جديد تاثير قابل ملاحظه اي در تقليل نرخ بيكاري دارد.
* سال گذشته دولت بايد 700 هزار فرصت شغلي در كشور ايجاد مي كرد كه اين رقم محقق نشد، با اين حساب آيا 900 هزار فرصت شغلي در سال جاري محقق مي شود؟
- بر اساس برنامه چهارم توسعه بايد سالانه 900 هزار شغل در كشور ايجاد شود تا نرخ بيكاري كشور از ا‎/ 12درصد فعلي به 4/8 درصد كاهش پيدا كند. با تلاش هاي دولت و مسئولان وزارت كار از جمله راه اندازي بنگاه هاي زودبازده اقتصادي اين ميزان شغل امسال محقق مي شود. اين در حالي است كه با افزايش 100 درصدي بودجه عمراني دولت هم پيش بيني شده است تا پايان سال جاري با بهره برداري از پروژه هاي بزرگ ملي حدود 270 هزار فرصت شغلي جديد در كشور ايجاد شود.
* مسئولان وزارت كار براي كاهش نرخ بيكاري به جز راه اندازي بنگاه هاي زود بازده اقتصادي چه راههاي ديگري را مدنظر دارند؟
- سياست، نگاه و رويكردهاي جديد اين وزارتخانه براي برنامه چهارم توسعه شامل سياست گذاري اشتغال، برنامه ريزي تأمين منابع انساني در بخش غير دولتي و توسعه كار آفريني از طريق ايجاد بنگاه هاي كوچك و زودبازده اقتصادي، هستند. ضمن آنكه ايجاد زمينه هاي مناسب شغلي، وظيفه و دغدغه اصلي اين وزارتخانه است.
*وزير كار اخيرا در خبري اعلام كرده اند كه وضعيت كارگران پيمانكاري تا سال آينده مشخص مي شود، در اين راستا تاكنون چه اقداماتي صورت گرفته است؟
- اگر چه در راستاي كاهش تصدي گري دولت، فعاليت هاي خدماتي سازمان ها، ادارات و وزارتخانه هاي دولتي به شركت هاي خصوصي واگذار شده است، اما كارگران شاغل در اين شركت ها همچنان تحت حمايت دولت هستند و وزارت كار از حقوق آنها در مقابل كارفرمايان حمايت مي كند. در اين راستا، در مقررات مربوطه اصلاحاتي انجام شده تا هر ماهه ذي حسابان و يا نمايندگان دستگاه هاي اجرايي، پيش از پرداخت مطالبات پيمانكاران شركت هاي خصوصي از پرداخت حقوق و مزاياي مندرج در قانون به كارگران اين شركت ها اطمينان حاصل كنند. به كارگران اين شركت ها هم توصيه شده است كه از امضاي قراردادهاي سفيد خودداري كرده و در صورت تضييع حقوق و مزايايشان نسبت به طرح شكايت در ادارات كار اقدام كنند.