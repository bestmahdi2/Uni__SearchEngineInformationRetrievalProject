كمبود بنزين در شهرهاي مرزي آذربايجان غربي
اروميه- مشكل  مربوط به  كمبود بنزين  كه  از دو هفته  قبل  در مهاباد و شهرهاي  مرزي آذربايجان  غربي  به وجود آمده  است ، طي  چند روز اخير به  شهرستان  شاهين دژ نيز كشيده  شد.
از حدود يك  هفته  قبل  دريافت  بنزين  در جايگاههاي  سوخت  با معطلي  زياد رانندگان  همراه  بوده است  و به  همين  دليل  امور حمل  و نقل  درون  شهري  و برون شهري  مختل  و موجب  سرگرداني  مسافران  شده  است .
ازدحام  جمعيت  در مقابل  جايگاههاي  عرضه  سوخت  كار را براي  مسئولين جايگاهها مشكل  كرده  و رانندگان  از وضعيت  پيش  آمده  ناراضي  هستند.به گفته فرماندار شاهين دژ، كمبود بنزين  در شهرهاي  اطراف ، باعث  شده  رانندگان  به  جايگاههاي  شاهين دژ هجوم  بياورند.به همين دليل، در جلسه اي مقرر شد جايگاههاي  بنزين  به صورت  شبانه  روزي  به  فعاليت  خود ادامه  دهند و به  هر خودرو در روز 30 ليتر بيشتر بنزين  تحويل  نشود.مسئولين  شركت  توزيع  فراورده هاي  نفتي ، قاچاق  مواد سوختي  به  كشورهاي همجوار را عامل  كمبود عنوان  مي كنند و مي گويند اختلاف  قيمت  باعث  شده  قاچاق بنزين  افزايش  پيدا كند.