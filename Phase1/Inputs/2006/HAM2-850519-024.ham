نظارت بر ديابت؛چرا و چگونه؟
آرش سيواني: زماني كه شما به بيماري ديابت دچار هستيد، اساسي ترين و مهمترين كاري كه مي توانيد انجام دهيد مراقبت از قند خون است تا از معضلات و گرفتاري هاي دراز مدت جلوگيري كنيد، اين كار فرصتي است تا بتوانيد كنترل سلامت خود را به عهده بگيريد.
از حد هدف خود آگاه باشيد
پزشك هدف امساك را براي شما تعيين مي كند، تعيين حدود قند خون قبل از صرف غذا براساس فاكتورهاي گوناگون از اين قبيل است: سن،وجود ديابت در رابطه با عوارض و يا ديگر شرايط پزشكي، قدرت و توانايي شما در درك علائم خطر اوليه و علائمي از ميزان پايين قند خون. برخي اوقات دستيابي به حد ايده آل قند خون يك چالش قلمداد مي شود اما هر چه به اين هدف نزديكتر شويد، به همان اندازه احساس بهتري پيدا مي كنيد.
چه مواقعي قند خون را آزمايش كنيد؟
اين كه چه موقع بايد قند خون مورد آزمايش قرار گيرد، به نوع ديابتي كه شما به آن مبتلا بوده و همچنين به برنامه درماني شخصي شما بستگي دارد.اگر شما ديابت نوع يك داريد، پزشك آزمايش قند را حداقل سه بار يا بيشتر در روز براي شما تجويز مي كند، اگر تغييراتي در برنامه هاي روزمره، مانند مسافرت، ورزش و يا حتي خوردن غذا در حد كمتر از معمول داريد،  چنانچه دارو مصرف مي كنيد(به تنهايي يا با انسولين)براي اداره كردن ديابت نوع دو ممكن است پزشك آزمايش قند خون را يك بار در روز براي شما توصيه نمايد، اگر به بيماري ديابت نوع دو دچار هستيد و اين بيماري را با رژيم غذايي و تمرين كنترل مي كنيد و تعداد دفعات كمتري براي آزمايش قند خون نياز داريد.
مشكلاتي كه امكان دارد در هنگام آزمايش اتفاق افتد
* آيا خون بر روي نوار آزمايشي كافي است؟
* آيا مقدار بيشتري خون بر روي نوار آزمايش بعد از قطره اول اضافه كرديد؟
* آيا به موقع(سروقت)خون خود را آزمايش كرده ايد؟
* آيا در هنگام آزمايش انگشت شما آلوده بوده؟
* آيا نوارهاي آزمايش خون نو بود؟
* آيا دستگاه  اندازه گير آلوده است؟
* آيا اندازه گير درجه حرارت اتاق را نشان مي دهد؟
* آيا اندازه گير به باتري هاي جديد نياز دارد؟
* آيا اندازه گير آسيب ديده است؟
چنانچه هنوز به درستي نمي دانيد علت چيست، دستورالعمل هاي ساخت را بار ديگر موارد بررسي نماييد.
به دنبال پيشرفت در ابزارهاي نظارتي باشيد
سوراخ كردن و سوزش ناشي از آن در انگشت شما براي آزمايشات متناوب قند خون مي تواند دردآور باشد به همين منظور پژوهشگران توليداتي را طراحي نموده اند تا از ميزان اين درد كاسته شده و اين كار به راحتي انجام شود.
* چاقوهاي جراحي(lancets)تخصصي: برخي از اين لنست  ها به شما فرصت مي دهند تا عمق سوزش را با تفاوت هاي موجود در ضخامت پوست متعادل سازيد.
* سوزن بدون ليزر: از اين وسيله به جاي لنست استفاده مي شود و عملكرد آن به اين صورت است كه از يك پرتو ليزري بهره گرفته تا مقدار اندكي از پوست انگشت را تبخير كند.
* گزينه مكان آزمايش: برخي از دستگاه هاي كنترلي، داراي ابزارهايي هستند كه به غير از انگشت نمونه هاي خوني را از جاهاي ديگر بدن مانند بازو، شكم و يا ران مي گيرند.
ساعت گلوكو gluco، مانند يك ساعت بدست بسته مي شود و عملكرد آن به اين صورت است كه قند خون در بدن را رديابي مي كند. جريان هاي ضعيف برقي مرتباً  ميزان كمي از مايعات پوست را به يك بالشتك حس گر كه به قسمت عقب يك دستگاه وصل است گرفته و به آن انتقال مي دهند. اين حس گرها قادرند تا صدها بار ميزان قند خون را در مدت 2 يا 3 روز ثبت كنند.اگر دوست داريد يكي از اين ابزارها را استفاده كنيد حتماً، با پزشك خود مشورت نماييد ضمناً  فروش برخي از اين ابزارها بدون نسخه پزشك ممنوع است.
با تغييرات شديد چه بايد كرد؟
چنانچه ميزان قند خون شما مرتب بالا و پايين تر از حد ايده آل  باشد احتمالاً  تغيير روش درمان ضروري است. اين نشانه ها ممكن است علائمي از وخيم شدن بيماري قندي باشد. شايد پزشك صلاح بداند كه رژيم غذايي را تغيير دهد و يا بخواهد كه بيشتر ورزش كنيد، چنانچه اين اعمال مؤثر نباشد ممكن است نياز به مصرف دارو داشته باشيد و يا مقدار دوز داروها بايد تغيير كند!
به پزشك خود مراجعه كنيد، اگر:
* ميزان قند خون شما بالاتر از 300 ميلي گرم در ليتر بعد از 3 بار كنترل پشت سر هم است و در برابر تطبيق رژيم غذايي و دارو واكنش نشان نمي دهد.
* ميزان قند خون شما بالاتر و يا پايين تر از حد مطلوب است(در بيش از نيمي از  اندازه گيري ها).
* قند خون شما بالاتر از 240 ميلي گرم در ليتربراي بيش از 24 ساعت در هنگام بيماري باشد.
* هنگامي كه مرتباً  سطح قند خون شما پايين است.
به خاطرداشته باشيد كه در هنگام بروز بيماري شما تنها نيستيد و پزشك شما آماده است تا بيماري ديابت را كنترل نمايد. با او همكاري كنيد تا اطمينان حاصل شود كه شما مي توانيد از عوارض ديابت جلوگيري كنيد.