ببر اژدهاي چين آسياي جنوب شرقي را تسخير كرد
گروه ادب و هنر- فيلم رزمي سينماي چين ركورد فروش محصولات صنعت سينماي چين را در كشورهاي آسياي جنوب شرقي شكست. دروازه ببر اژدها ميليون ها تماشاچي را در اين كشورها مجذوب خود كرده است.
به نوشته نشريه هاليوود ريپورتر، اين فيلم اكشن كه حال و هوايي رزمي دارد توسط ويلسن ييپ كارگرداني شده است. دوني  ين چهره سرشناس و محبوب فيلم هاي كاراته اي نقش اصلي دروازه ببر اژدها را بازي كرده است.
اين فيلم با حال و هوايي شبيه فيلم هاي قهرمان و خانه خنجرهاي پران فلسفه چيني را با هنرهاي رزمي و كاراته تلفيق كرده است.فيلم اواخر ماه ژولاي در چين و ديگر كشورهاي آسياي جنوب شرقي اكران عمومي شد. فروش كلي فيلم در اين كشورها طي اين مدت بيش از 15 ميليون دلار بوده است. اين رقم فروش براي يك محصول چيني بسيار خوب و عالي است. فروش فيلم در چين و هنگ كنگ هم خيلي خوب بوده است.
اگرچه تماشاگران آسيايي از دروازه  ببر اژدها استقبال خيلي خوبي كرده اند، اما منتقدين سينمايي نقدهاي مثبت زيادي براي آن ننوشته اند. برعكس تماشاگران عادي، آنها مي گويند خط اصلي قصه فيلم بسيار معمولي و كليشه اي است. با وجود اين نقدهاي منفي، سازندگان فيلم در تدارك توليد قسمت جديدي از اين فيلم پرفروش ورزشي هستند.