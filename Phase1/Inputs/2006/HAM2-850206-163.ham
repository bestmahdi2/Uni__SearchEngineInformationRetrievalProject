سرمربي تيم كشتي همدان:
نمي توانيم بهتر از گذشته مدال جهاني بگيريم
همدان - سرمربي تيم كشتي همدان گفت: بايد به فكر پشتوانه اي مستحكم براي كشتي كشور بود و به جاي حرف، بيشتر عمل كرد.
گودرزي در گفت وگو با ايسنا، اظهار داشت: توجه به رده هاي سني نونهالان، نوجوانان و جوانان كه پايه و اساس كشتي هر كشوري است از مهمترين موضوعاتي است كه بايد مورد توجه قرار گرفته و در كنار هزينه هاي فراواني كه براي رده بزرگسالان انجام مي شود حداقل اقدام لازم براي اين رده ها نيز صورت بگيرد.
وي با بيان اين كه اعزام كشتي گيران به مسابقات آسيايي انتصابي بوده است و نه انتخابي گفت: به عنوان مثال مي توان به عدم انتخاب جلال لطيفي در تركيب تيم ملي اشاره كرد در صورتي كه وي و هادي حبيبي هر دو در مقابل كشتي گير كوبايي نتيجه را واگذار كرده و اين در حالي بود كه لطيفي در يكي از تايم ها، برنده ميدان بود اما، با اين وجود حبيبي در تركيب تيم اعزامي به مسابقات آسيايي قرار گرفت.
گودرزي ادامه داد: اگر روند به همين صورت ادامه يابد سبب دلسردي مربيان و كشتي گيران و كنار رفتن آنها از صحنه كشتي كشور خواهد شد.
وي در خصوص سطح برگزاري اين مسابقات گفت: باتوجه به اين كه اين رقابت ها مرحله اول انتخابي تيم ملي عنوان شده از سطح بالاتري نسبت به مسابقات قبلي برخوردار بوده است.
گودرزي تصريح كرد: تمام بضاعت كشتي كشور درهمين حد بوده و در سطحي نيست كه بتوان در مسابقات جهاني و المپيك كاري بهتر از گذشته انجام داد.