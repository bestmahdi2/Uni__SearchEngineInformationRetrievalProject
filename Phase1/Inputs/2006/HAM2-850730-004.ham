انتظامي منتظر نمايشنامه خوب است
ايسنا: عزت الله انتظامي درباره  علت حضورنداشتن در تئاتر  اظهار كرد: عاشق تئاتر هستم و اگر در اين چند سال نقشي را قبول نكرده ام، به اين علت بوده كه نمايشنامه  خوبي به من پيشنهاد نشده است و چنانچه كار جذابي پيشنهاد شود، حتما به صحنه تئاتر بازخواهم گشت. نشست تخصصي نقش، صحنه، بازيگر با حضور عزت الله انتظامي و تني چند از هنرمندان و پيشكسوتان تئاتر، سينما، موسيقي و تلويزيون اصفهان همچون ارحام صدر، استاد كسايي و استاد شهناز در تالار سوره حوزه  هنري اصفهان برگزار شد.
عزت الله انتظامي در اين نشست به حضور جوانان در كلاس هاي آموزشي سينما و ئئاتر اشاره و اظهار كرد: در بازيگري، تجربه مهم تر از تحصيل است و متاسفانه اغلب جوانان تحصيل كرده سينماي كشور ما در كار خود موفق نيستند و به نظرم جوانان در اين عرصه ابتدا بايد تجربه اندوزي كنند و سپس به تحصيلات آكادميك بپردازند.
وي در مورد خوب يا بد بودن سينماي ايران گفت: ما فقط بازيگريم و در خوب يا بد بودن سينماي ايران، اين مسئولان كشور هستند كه سياستگذاري هاي فرهنگي و هنري را انجام مي دهند و در اين رابطه مسئول هستند و ما تنها سياست ها را اجرا مي كنيم.