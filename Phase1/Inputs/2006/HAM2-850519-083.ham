مديركل خدمات شهري شهرداري تهران:
طرح جهادي 137 تاكنون 50 ميليارد ريال هزينه داشته است
فارس: مدير كل خدمات شهري شهرداري تهران با اشاره به اجراي طرح جهادي 137 در برخي مناطق شهر تهران گفت: شهرداري تهران تاكنون 50 ميليارد ريال براي اين طرح هزينه كرده است.محسن صادقيان درخصوص اجراي طرح جهادي 137 در 7 منطقه شهر تهران افزود: در حوزه خدمات شهري شهرداري تهران تاكنون بيش از 94 هزار نفر نيروي خدماتي در روز مشغول به فعاليت بوده اند، تا خدمات بهينه اي به شهروندان تهراني ارايه كنند.به گفته مدير كل خدمات شهري شهرداري تهران در بخش پاكيزه سازي در اين طرح بيش از 230 ميليون متر مربع از معابر شهر تهران رفت و روب شده است.
وي ادامه داد: بيش از 108 هزار تن زباله، نخاله و ضايعات تاكنون از 7 منطقه شهر تهران جمع آوري و حمل شده است.صادقيان با اشاره به اينكه در بخش زيبا سازي 482 هزار متر مربع جدول رنگ آميزي شده است گفت: 260 هزار متر مربع ازكره كره مغازه ها نيز تاكنون رنگ آميزي شده است و بيش از يك ميليون 350 هزار متر مربع از بدنه شهري شستشو شده است.
به گفته صادقيان 8 دستگاه تلويزيون 200 اينچ شهري در پارك هاي اين مناطق نصب شده است.
وي با اشاره به اينكه در بخش فضاي سبز در شهر تهران 218 هزار بوته گل كاشته و تحويل مردم گرديده است گفت: بيش از 1250 المان شهري(وسايل بازي، ورزش، سطل زباله و غيره)در پارك ها نصب شده است و بيش از2260 متر مربع كف پوش به زمين بازي كودكان اضافه شده است.صادقيان بيان كرد: در بخش بازيافت 35 هزار نفر آموزش چهره به چهره ديدند و 152 هزار 500 بروشور تبليغاتي به بين شهروندان تهراني توزيع شد و 396 هزار كيسه پلاستيكي و بيش از 2 هزار مخازن تفكيك از مبدا به اصناف و مجتمع ها واگذار شد.
به گفته صادقيان، شهرداري تهران در اين طرح بيش از 50 ميليارد ريال هزينه كرده است.