خودكشي پس از قتل
سايت جنايي: مردي كه به همراه خانواده اش پس از حادثه كاترينا از ايالت نيواورلئان گريخته بود، روز گذشته پس از به قتل رساندن همسر خود و شليك گلوله اي به صورت پسر 4 ساله اش، خودكشي كرد.
به گفته بازپرس تحقيق پرونده يكي از بستگان متهم كه در ايالت ديگري به سر برده و هر روز چندين بار با آنها تماس تلفني داشته است پس از آنكه موفق به برقراري ارتباط با قربانيان نمي شود، تلفني با مركز پليس آتلانتا تماس گرفته و از آنها درخواست مي كند كه با مراجعه به منزل قربانيان از سلامت آنها مطمئن شوند و از سوي ديگر در همين فاصله زماني يكي ديگر از دوستان همسر قاتل با پليس تماس گرفته و اطلاع مي دهد كه همسر دوستش با وي تماس گرفته و اعتراف كرده است كه پس از درگيري شديدي كه با همسرش داشته است او را به قتل رسانده و وي در حال حاضر بر روي زمين افتاده است.به گفته بازپرس تحقيق پرونده زماني كه پليس به آدرس فوق مراجعه كرده و درب منزل را مي گشايد متوجه مي شود كه راسل هريس 23 ساله در حالي كه غرق در خون است بر روي زمين افتاده و پسر خردسالش در حالي كه صورتش كاملا متلاشي شده است روي مبل افتاده و صداي ناله خفيفي از وي به گوش مي رسد. پليس، جنازه جرمن اسپيرس را كه با شليك گلوله اي به مغزش خودكشي كرده بود نيز در طبقه بالاي منزل و روي تختخواب پيدا مي كند.پليس پس از يافتن جنازه پدر خانواده، صداي گريه نوزادي را شنيده و پس از گشتن خانه، نوزاد چند ماهه اين خانواده را در حالي كه در اتاق طبقه سوم بود پيدا كرد. به گفته ماموران، نوزاد فوق كاملا سالم بوده و در اين درگيري آسيبي به وي نرسيده بود. پزشكان وضعيت جسماني پسر خانواده را وخيم اعلام كرده و مدعي شدند كه زخم هاي وارده بر صورت وي به هيچ وجه قابل درمان نيستند. به گفته يكي از همسايگان، قاتل از چندين ماه پيش بيمار بوده و در منزل همواره با همسرش دعوا مي كرد. بازپرس تحقيق پرونده در اين خصوص به خبرنگاران گفت: متاسفانه مشكل اينجاست كه پسر خردسال اين خانواده شاهد تيراندازي پدر به سمت مادرش بوده و بي شك اين مسأله آثار مخربي بر روح و روان وي خواهد گذاشت.
تحقيقات بيشتر در اين زمينه همچنان ادامه دارد.