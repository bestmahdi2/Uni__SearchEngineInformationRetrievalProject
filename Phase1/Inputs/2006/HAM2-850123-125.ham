حمله راكتي در افغانستان
بي.بي.سي: يك حمله راكتي به محوطه يك مسجد در ولايت كنر در شرق افغانستان، باعث كشته شدن شش كودك و زخمي  شدن چهارده تن ديگر شده است.
راكت به محوطه يك مسجد در روستاي تيشا در نزديكي اسعدآباد مركز ولايت كنر برخورد كرده است.
شماري از كودكان دختر و پسر، در هنگام اصابت موشك حدود ساعت ده صبح به وقت محلي مشغول درس خواندن بودند.
دو راكت ديگر نيز، به يك پايگاه ارتش ملي اين كشور در كنر برخورد كرده است. هنوز از تلفات احتمالي اين حمله به پايگاه ارتش افغانستان، گزارشي نرسيده است.
نظاميان آمريكايي مستقر در ولايت كنر نيز، پس از اين حمله موشكي، به آتشباري متقابل پرداختند.