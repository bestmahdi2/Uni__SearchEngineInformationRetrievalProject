افزايش مشاركت زنان در مديريت مصرف آب و برق
ايلنا: توجه بيشتر به برنامه  هاي توسعه مشاركت زنان در مديريت مصرف آب و برق، يكي از برنامه  هاي امور زنان وزارت نيرو است.
اجراي كامل بندهاي آيين  نامه اجرايي توسعه مشاركت زنان و توانمندسازي زنان شاغل از طريق ارائه آموزش  هاي مورد نياز از ديگر برنامه  هاي امور زنان وزارت نيرو عنوان شده است.
همچنين، برنامه  ريزي و همكاري در اجراي برنامه  هاي فرهنگي در جهت ارتقاي جايگاه خانواده، تمركز بر شناسايي و انعكاس مشكلات با همكاري نزديك واحدهاي ذيربط، فراهم كردن امكان بازديد زنان شاغل از طرح  ها، تاسيسات و پروژه  هاي صنعت آب و برق و ارتقاي مديريتي زنان جزو برنامه  هاي امور زنان وزارت نيرو در سال 85 تعيين شده است.
در اين گزارش با اشاره به شرح وظايف امور زنان وزارت نيرو آمده است: شناسايي و ارزيابي موقعيت زنان شاغل در صنعت در ابعاد مختلف، تدوين برنامه  هاي لازم براي ارتقاي زنان در زمينه  هاي مديريتي، آموزشي، پژوهشي، ورزشي و غيره، برنامه  ريزي براي توسعه اشتغال زنان در تمام زمينه  ها و غيره از مهمترين وظايف دفتر طبق آيين  نامه اجرايي توسعه مشاركت زنان تعيين شده است. در اين گزارش تصريح شده است؛ در سال 84 دفتر مذكور اقدام به طراحي و ايجاد بانك اطلاعاتي زنان شاغل در صنعت   آب و برق كرده و طرح حمايت از مادران شاغل به جاي طرح كاهش ساعت كار بانوان را به دولت ارائه داده است.
همچنين، تشكيل كميته فرهنگي زنان و خانواده، برگزاري اولين نشست بانوان شاغل و حوزه ستادي، نشست با مشاور رئيس جمهور و رياست مركز امور زنان و خانواده، شناسايي و معرفي زنان شاغل داراي پتانسيل مديريتي و غيره از ديگر اقدامات اين دفتر در سال 84 عنوان شده است.