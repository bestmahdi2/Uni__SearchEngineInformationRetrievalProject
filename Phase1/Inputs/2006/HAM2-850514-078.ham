نخستين مجتمع گردشگري فراساحلي خصوصي در رامسر
ميراث فرهنگي: نخستين مجتمع تفريحي ـ توريستي فراساحلي و پيشگام در گردشگري دريايي مازندران در شهرستان رامسر استان مازندران ساخته شد.
كتايون معيني، مدير عامل مجتمع تفريحي، توريستي و ساحلي رامسر گفت: اين مجتمع براي نخستين بار و در چارچوب گردشگري دريايي، بدون استفاده از اعتبارات دولتي ساخته شده  است.
وي افزود: براي ساخت اين مجتمع گردشگري 14 ميليارد و 500 ميليون ريال هزينه شده  است.
اين مسئول اظهار داشت: اين مجموعه تفريحي -گردشگري داراي 28 بخش مختلف از جمله كشتي تفريحي، جزيره شناور، اسكله پارك قايق هاي تفريحي، توقفگاه خودرو، رستوران روي آب، كافي نت، پيست دوچرخه سواري و فروشگاه صنايع دستي دريايي است.
به گفته وي، استخر شناي كودكان، آموزش هاي ماهيگيري، فضاي سبز، پارك كودك، دوش آب شيرين، كشتي هاي بادباني، كافي شاپ و باشگاه تفريحات از ديگر بخش هاي اين مجتمع تفريحي ـ گردشگري دريايي است.