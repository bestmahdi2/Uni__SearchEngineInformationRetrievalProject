پرينتر بدون نياز به رايانه
ايرنا: يك شركت آمريكايي در حال آماده سازي خدمات جديدي است كه در آن، كاربر مي تواند از طريق رايانه خود تصاوير را براي پرينتري كه در مكاني ديگر بدون اتصال به رايانه تنها به خط تلفن و برق متصل شده، ارسال كرده و چاپ كند. به طور مثال تصور كنيد فردي كه دور از خانواده خود زندگي مي كند بخواهد تصاوير جديد خود را براي خانواده كه با رايانه آشنايي نداشته يا اصلا رايانه ندارند، ارسال كند. چنين فردي تنها كافي است اين تصاوير را به يك پرينتر ويژه كه در مقصد قرار داشته ايميل كرده و آن پرينتر نيز درست همانند دستگاه فكس و بدون نياز به اتصال به رايانه، تنها از طريق خط تلفن، تصاوير را دريافت كرده و چاپ مي كند.
پريستو اعلام كرده است كه پرينتر مقصد، تنها بايد به خط تلفن و برق متصل شود. فرد ارسال كننده تصاوير كه مشترك خدمات پريستو شده، تصاوير خود را از طريق اينترنت به اين خدمات ارسال مي كند و هر زماني كه دستگاه پرينتر موجود در مقصد روشن شود، تصاوير ارسالي او به صورت خودكار چاپ خواهند شد.
فرد ارسال كننده تصاوير حتي مي تواند از طريق همين خدمات، وضعيت پرينتر موجود در مقصد را از لحاظ ميزان جوهر يا كاغذ بررسي كرده و به طور مثال به والدين پير خود كه دريافت كننده تصاوير هستند در مورد برطرف كردن مشكل پرينتر، آموزش بدهد. پريستو به مدت دو سال براي ابداع اين فناوري تلاش كرده است. اين شركت هنوز قيمت اشتراك خدمات پرينت از راه دور خود را اعلام نكرده است.