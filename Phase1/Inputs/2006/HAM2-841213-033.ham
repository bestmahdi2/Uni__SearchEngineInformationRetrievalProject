وينس ون در لباس بابانوئل
وينس ون در يك فيلم كمدي تازه بازي مي كند.
اين فيلم جديد «فرد كلاوس» نام دارد. فيلمنامه فيلم را دن فاگلمن نوشته و ديويد دابكين آن را كارگرداني خواهد كرد. قصه فيلم كه در طول تعطيلات كريسمس و سال نو رخ مي دهد، درباره دو برادر است كه با يكديگر يك اختلاف كوچك دارند. يكي از اين دو تصميم مي گيرد به مناسبت كريسمس در لباس بابانوئل برود تا با انجام كارهاي خوب به نوعي رستگاري برسد.
هدف او اين است كه برادرش با ديدن او در اين موقعيت، با وي آشتي كند، اما يك اتفاق پيش بيني نشده اين بابانوئل بخت برگشته را راهي قطب شمال مي كند.
كمپاني برادران وارنر تهيه كننده «فرد كلاوس» است و به وينس ون براي بازي در نقش بابانوئل 20 ميليون دلار دستمزد مي دهد. ون و ديويد دابكين تابستان گذشته كمدي جوان پسند «عروسي خراب كن ها» را روي پرده داشتند كه به يك موفقيت مالي پيش بيني نشده دست يافت؛ فروش 210 ميليون دلاري فيلم در آمريكا باعث شد تا نام ون و دابكين در سطح وسيعي مطرح شود.