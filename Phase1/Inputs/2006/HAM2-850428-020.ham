نبض بازار
افزايش تقاضا براي يك داروساز ديگر
گروه بورس- دو شركت مواد اوليه داروپخش و سرمايه گذاري غدير طي معاملات ديروز بورس تهران به ترتيب با بيشترين حجم تقاضا و عرضه مواجه شدند.
به گزارش «همشهري» 98 نفر ديروز براي خريد 865 هزار و 300 سهم مواد اوليه داروپخش به ارزش 24 ميليارد ريال اقدام كردند. از سوي ديگر يك هزار و 516 نفر 7/4 ميليون سهم سرمايه گذاري غدير به ارزش 19 ميليارد ريال را به فروش گذاشتند.در اين روز 71 دستور خريد براي 618 هزار سهم داروسازي اكسير به ارزش 8 ميليارد ريال صادر شد و 411 نفر در مراجعات خود به كارگزاري ها براي خريد 5/3 ميليون سهم سرمايه گذاري پتروشيمي به ارزش 4/5 ميليارد ريال اقدام كردند.
براساس اين گزارش كالسيمين، صنايع آذر آب، داروپخش، نوسازي و ساختمان و فرآوري مواد معدني نيز ديروز از جمله شركت هايي بودند كه سهام آنها با افزايش حجم تقاضا مواجه بود.در اين روز كاري 394 نفر 3/3 ميليون سهم رايان سايپا به ارزش 4/7 ميليارد ريال را براي فروش در بورس تهران عرضه كردند.