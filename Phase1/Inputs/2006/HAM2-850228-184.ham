خط توليد آلومينيوم اراك متوقف مي شود
ايرنا: مديركل  حفاظت  محيط  زيست  استان  مركزي  گفت : پيگيري  مسايل  و آلودگيهاي  زيست  محيطي  استان  مركزي  از اولويت هاي  سفر هيأت  دولت  به  اين  استان  است .
دكتر محمدباقر صدوق  افزود: با توجه  به  مشكلات  جدي  زيست  محيطي  استان  پيشنهاد تصويب  طرح  كاهش  آلودگي  هواي  اراك ، كمك  به  تكميل  كمربند سبز اين  شهر و تجهيزات  آزمايشگاه  محيط  زيست  ارائه  و تنظيم شده  است .وي  گفت : طرحهاي  پيشنهادي  براي  سفر رياست  جمهوري  و هيأت  دولت  به  استان  در مجموع  نيازمند يكهزار و 400 ميليارد ريال  اعتبار است .وي  افزود: به  منظور كنترل  آلودگيهاي  زيست  محيطي  پيشنهاد مصوب  شدن  شعاع  ممنوعيت  استقرار صنايع  جديد تا 25 كيلومتري  اراك  داده  شده است .دكتر صدوق  گفت : اراك  از هفت  شهر آلوده  كشور است  كه  با توجه  به  آلودگي  سالهاي  مصرف  سوخت  مازوت  در پنج  ماه  سال  در نيروگاه  اراك ، پيشنهاد تأمين  سوخت  گازي  اين  نيروگاه  در طول  سال  در اين  سفر در دستور كار است .وي  گفت : به  منظور تشويق  و ترغيب  صنايع  بزرگ  حاشيه  شهر اراك  براي  انتقال  به  محل  مناسب  نيازمند تسهيلات  بانكي  مناسب  است  كه  اين  موضوع  نيز در سفر رئيس  جمهوري  مطرح  مي شود.وي تصريح  كرد: علاوه  بر تأكيد در اين  سفر براي  تسريع  طرح  نوسازي  آلومينيوم  ايران  و برچيدن  خطوط  فعلي ، استقرار واحد آندسازي  اين  كارخانه  به  خاطرآلايندگي  شديد بايد در شعاع  مناسبي  از شهر اراك  قرار گيرد.دكتر صدوق  افزود: به  منظور پيشگيري  از حادتر شدن  وضعيت  آلودگي  هواي  اراك انتقال  كوره هاي  آجرپزي  حواشي  اراك  به  منطقه  مناسب  نيز از جمله  موضوعاتي  است  كه  در سفر هيأت  دولت  به  استان  پيگيري  خواهد شد.