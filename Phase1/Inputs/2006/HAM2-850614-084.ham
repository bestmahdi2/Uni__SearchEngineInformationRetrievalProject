چشم انداز
به رغم داشتن پيشينه معماري ايراني- اسلامي،  اغلب بناهايي كه در دهه هاي اخير احداث شده فاقد هويت است. به اعتقاد كارشناسان، فروش تراكم و بي توجهي مديران شهري در صدور مجوز ساخت وسازهاي بي رويه بخصوص طي سال هاي 70 تا 80 از يك سو و عدم نظارت بر بخش نرم افزاري ساخت وساز سبب بلبشوي موجود در نماهاي ساختماني شده است. به اعتقاد برخي، عملكرد متوليان ساخت وساز سبب شد كه معماري تا آن اندازه مورد بي مهري واقع شود كه در بيش از 95درصد از ساخت وسازها، سازندگان بي توجه به ارزش هاي معماري بومي، به فراخور سليقه خود و بيشتر با الگوبرداري ناقص از ساختمان هاي خارجي طرحي را انتخاب و آن را اجرا كرده اند.