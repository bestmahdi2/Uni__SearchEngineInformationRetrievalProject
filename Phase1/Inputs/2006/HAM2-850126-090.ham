امام جمعه موقت قم: ايران حقانيت هسته اي خود را به دنيا ثابت كرد
مهر: آيت الله استادي امام جمعه موقت قم گفت: درجريان مسئله دستيابي ايران به فناوري صلح آميز هسته اي حقانيت ايران به دنيا ثابت شد.
آيت الله رضا استادي روز گذشته در اولين اقامه نماز جمعه توسط وي در قم ضمن تبريك ميلاد پيامبر گرامي اسلام(ص)و امام جعفر صادق(ع)به مسلمانان جهان، به رويدادهاي اخير در دستيابي به انرژي هسته اي دركشور اشاره كرد و گفت: امروز وجدان هاي آگاه درسراسر دنيا اذعان دارند كه ما به حق خود كه دستيابي به فناوري صلح آميز هسته اي است رسيده ايم.وي ضمن تبريك پيشرفت هاي اخير دانشمندان جوان ايراني به مردم و مسئولان كشور اظهار داشت: كشورهاي اسلامي اكنون بايد با الگو برداري از ايران وابستگي خود را به اجنبي ها كم كنند.