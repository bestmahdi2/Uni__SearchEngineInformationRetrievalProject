طرح جديد راپمي و رونق گردشگري
گروه شهري- سازمان حمايت از محيط زيست دريايي(راپمي)، به منظور رونق دادن به صنعت گردشگري، به زودي پروتكل تنوع زيستي را به مفاد اين سازمان اضافه مي كند.
به گزارش ميراث خبر، قرار است كه با تصويب اين پروتكل، تعدادي از مناطق طبيعي و فرهنگي سواحل جنوبي كشور كه قابليت رونق دادن به صنعت گردشگري را دارند، توسط راپمي، تحت حمايت قرار گرفته و حفاظت شوند.
دكتر حسن محمدي، مدير سازمان حمايت از محيط زيست دريايي(راپمي)گفت: سواحل جنوبي جمهوري اسلامي ايران، با توجه به وسعت زياد و برخورداري از جذابيت هاي اكوتوريستي، به نسبت سواحل ساير كشورهاي حاشيه خليج فارس گردشگر نداشته و مي توان گفت كه به جز مناطق آزاد، ساير قسمت هاي سواحل جنوبي كشور، تقريبا از صنعت گردشگري بي بهره است.