وام هاي پرداختي سرمايه گذاران و بانك هاي خارجي مشمول ماليات بر درآمد مي شود
مهر: سرمايه گذاران و بانك هاي خارجي فعال در ايران به ازاي اعطاي وام و تسهيلات مالي، مطابق قانون ماليات هاي مستقيم مشمول ماليات بر درآمد مي شوند.
به گزارش سامانه مالياتي ايران، رئيس كل سازمان امور مالياتي كشور با صدور بخشنامه اي نحوه محاسبه ماليات بر تسهيلات مالي و وام هاي اعطا شده توسط سرمايه گذاران و بانك هاي خارجي را به ادارات امور مالياتي و حسابداران مالياتي ابلاغ كرد.
علي اكبر عرب مازار اعلام كرد: نظر به اين كه درآمد اشخاص خارجي از محل سود و كارمزد دريافتي از جمله فعاليت هاي آنها و از مصداق هاي بهره برداري از سرمايه در ايران است، بنابراين اعطاي وام و تسهيلات مالي توسط سرمايه گذاران و بانك هاي خارجي حسب مورد مشمول ماليات بر درآمد طبق قانون ماليات هاي مستقيم مي شود. تمامي سرمايه گذاران و بانك هاي خارجي كه فعاليت خود را از طريق مقر غير دائم و با شعبه، نمايندگي، كارگزار و امثال آنها در ايران انجام مي دهند، مشمول اين بخشنامه هستند.