همايش آيين  هاي عاشورايي به صورت بين المللي برگزار مي شود
مدير كل  مركز هنرهاي  نمايشي  وزارت  فرهنگ  و ارشاد اسلامي گفت : برگزاري  همايش  آيين هاي  عاشورايي  يك  ضرورت  فرهنگي  و هنري  است  كه  تاكنون  در حوزه  تئاتر كشور توجه  چنداني  به  آن نشده  است .
منصور پارسايي  در جمع  خبرنگاران ، افزود: هنرهاي  نمايشي  عاشورا و داستان هاي  ديني  و مذهبي  مربوط به  اين  واقعه  تاريخي  بهترين  موضوع براي  پرداخت  آثار دراماتيك  ماندگار نمايشي  است .
وي  گفت : دبيرخانه  همايش  آيين هاي  عاشورايي  در تلاش  است  تا تعزيه  را به عنوان  يك  هنر نمايشي  ايراني  در سازمان  آموزشي ، علمي و فرهنگي  ملل  متحد(يونسكو)پيشنهاد و به  ثبت  برساند.
پارسايي  همايش  آيين هاي  عاشورايي  را به عنوان  يك  رويداد هنري ، نياز فرهنگي كشور برشمرد و افزود: براي  تشويق  هنرمندان  فعال  در حوزه  تئاتر ديني ، دومين همايش  آيين هاي  عاشورايي  به  صورت  رقابتي  برگزار مي شود.
در زمان  حاضرامكانات  كافي  براي  بين المللي  كردن  اين  همايش  وجود ندارد اما تلاش  مي كنيم  تا درآينده  اين همايش  را به  صورت  بين المللي  برگزار كنيم .
پارسايي  توجه  به  ظرفيت هاي  بكر آيين هاي  نمايشي  و موسيقيايي  ايراني  و شناسايي ، تقويت  و احياي  گروه هاي  مختلف  نمايش  آييني ، ايجاد جريان  ساماندهي شده  و تجميع  و ترغيب  گونه هاي  مردمي  بومي  و نمايشي  در زمينه  آيين هاي  عاشورايي  را از جمله  مهمترين  اهداف  برگزاري  اين  همايش  دانست .
دومين  همايش  آيين هاي  عاشورايي  كه  يازدهم  بهمن  ماه  آغاز شد، 23 ماه  جاري  با معرفي  نفرات  وگروه هاي  برتر در بخش هاي  آييني ، تئاتر صحنه اي ، تئاتر خياباني ، تعزيه  به  كار خود پايان  مي دهد.