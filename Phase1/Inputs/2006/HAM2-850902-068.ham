آموزش عالي
آغاز ثبت نام نوبت هاي دهم، يازدهم و دوازدهم آزمون تافل
گروه علمي فرهنگي- ثبت نام در آزمون زبان تافل نوبت هاي دهم، يازدهم و دوازدهم به روش ibt،(آزمون شبكه اي تافل)آغاز شد.
علاقه مندان به شركت در اين آزمون مي توانند جهت ثبت نام به سازمان سنجش آموزش كشور مراجعه كنند. زمان برگزاري آزمون هاي مذكور به ترتيب 10، 17 و 24 آذرماه و با توجه به محدوديت ظرفيت برگزاري، اولويت  ثبت نام بر اساس مراجعه داوطلبان خواهد بود.
شركت دانشجويان متأهل در آزمون دستياري پزشكي
ايسنا: با تصويب وزارت بهداشت، درمان و آموزش پزشكي، دانشجويان متأهل كه دوره طرح را نگذرانده اند مي توانند در امتحانات دستياري شركت كنند.
در پي اعلام دبيرخانه شوراي آموزش تخصصي وزارت بهداشت، دانشجويان متأهلي كه هنوز دوره خود را به اتمام نرسانده اند و طرح را نيز نگذرانده باشند مي توانند در امتحانات دستياري شركت كنند.
اجراي نظام مديريت اطلاعات فناوري و علمي
مهر:  معاون پژوهش و فناوري وزارت علوم با اشاره به اينكه وزارت علوم جهش فرابخشي خود را آغاز كرده است، گفت: در دومين جلسه شوراي عالي علوم، تحقيقات و فناوري مصوبه اي از سوي رئيس جمهوري ابلاغ شد كه به وسيله آن نظام مديريت اطلاعات فناوري و علمي كشور به اجرا در مي آيد.
منصوركبگانيان صبح ديروز در هفتمين گردهمايي روساي كتابخانه هاي مركزي دانشگاه هاي سراسر كشور در دانشگاه تربيت مدرس افزود: رتبه بندي دانشگاه هاي دنيا اعلام شده است و بحث آنقدر جدي است كه مقام معظم رهبري نيز علت قرار نگرفتن دانشگاه هاي ايران در ميان 500 دانشگاه اول دنيا را جويا شده است.
وي اظهار داشت: عدم اطلاع رساني دانشگاه هاي كشور در خصوص فعاليت هاي علمي و آموزشي، نبود مديريت اطلاعات به صورت مدون و در دسترس قرار ندادن اين اطلاعات مي تواند از دلايل قرار نگرفتن دانشگاه هاي ايران در ميان دانشگاه هاي برتر دنيا باشد.معاون پژوهش و فناوري وزارت علوم با بيان اينكه بايد به سمت بين المللي شدن 10 دانشگاه برتر ايران گام برداريم، گفت: اگر چه شاخص هاي ارائه شده در سطح بين الملل براي ما چندان قابل قبول نيست اما توليد پژوهش و ارائه  فعاليتهاي تحقيقاتي يكي از شاخص هاي مهم پيشرفت دانشگاه ها است كه ايران نيز بايد برنامه ريزي هاي خود در اين زمينه را جهت ببخشد.
ايجاد اولين دوره دكترا در دانشگاه علم و فرهنگ
ايسنا: مراسم معارفه دانشجويان جديد الورود كارشناسي ارشد دانشگاه علم و فرهنگ با حضور رئيس دانشگاه، معاونين و مديران گروه ها در ساختمان تحصيلات تكميلي دانشگاه برگزار شد.
رئيس دانشگاه علم و فرهنگ در اين مراسم خاطر نشان كرد: وابستگي اين دانشگاه به جهاد دانشگاهي و همكاري با پژوهشكده هاي اين نهاد، وجه شاخص اين دانشگاه در بين دانشگاه هاي غير دولتي - غير انتفاعي كشور مي باشد. قرنفلي در ادامه ضعف اصلي دانشگاه هاي كشور را عدم تعامل مناسب ميان آموزش و پژوهش برشمرد و افزود: هدف دانشگاه علم و فرهنگ نيز مانند ساير دانشگاه هاي كشور اين است كه پيوند مناسب بين دو حوزه آموزش و پژوهش برقرار شود. وي با اشاره به روند فعاليت هاي جهاد دانشگاهي از بدو تاسيس گفت: از سال 1359 در جهاد دانشگاهي حركت پژوهشي در جهت رفع نيازهاي كشور صورت گرفته است و به موازات اين فعاليت ها، ساختار پژوهشكده ها در دانشگاه ها و مراكز آموزش عالي كشور در جهت حركت پژوهشي اصيل شكل گرفت. در حال حاضر پژوهشكده هاي جهاددانشگاهي در عرصه هاي بين المللي نيز موفقيت هاي بزرگي را كسب نموده اند. اساس كار دانشگاه علم و فرهنگ اين است كه همكاري و تعامل بين دانشگاه و پژوهشكده هاي جهاد دانشگاهي برقرار شود.
وي در پايان با اشاره به قبولي 25 درصدي دانشجويان دانشگاه علم و فرهنگ در مقطع كارشناسي ارشد خاطرنشان كرد: دانشگاه درصدد است از سال آينده اولين دوره دكتري را در اين دانشگاه راه اندازي كند.