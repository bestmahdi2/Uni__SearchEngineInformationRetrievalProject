فيلمهاي برگزيده تماشاگران تا روز چهارم
خانه  سينما اعلام  كرد كه  براساس  نظرسنجي  انجام  شده  از مخاطبان  جشنواره  بين المللي فجر، فيلم  چهارشنبه سوري  ساخته  اصغر فرهادي  با راي  83 درصد بيشترين  درصد آراي  تماشاگران  را در روز سوم  جشنواره  به  خود اختصاص  داد.
نظرسنجي  خانه  سينما در بخش هاي  مسابقه  سينماي  ايران ، بين الملل ، معناگرا و آسياانجام  شده  است .
فيلم هاي  ستاره  مي شود ساخته  فريدون  جيراني  با 40 درصد، جايي  در دوردست  از خسرو معصومي با 36 درصد، چند مي گيري  گريه  كني  ساخته  شاهد احمدلوبا 36درصد وبه  آهستگي  ساخته  مازيار ميري  با 36 درصد در رتبه هاي  بعدي آثار برگزيده  تماشاگران  فجر جاي  گرفتند.
همچنين  فيلم هاي  خارجي  پنهان  با 75درصد، سقوط با احتساب  51 درصد، يخ  زده  با 34 درصد، كريسمس  مبارك  با 21 درصد و كليدهاي  خانه  با21 درصد ديگر عناوين  آثاربرگزيده  تماشاگران  جشنواره  فجر را تشكيل  مي دهد.
همچنين بازار بين المللي فيلم و برنامه هاي تلويزيوني جشنواره فجر امروز(سه شنبه)با حضور 72 موسسه و شركت خارجي تهيه و توزيع فيلم در مركز آفرينش هاي هنري كانون گشايش مي يابد.
امير اسفندياري مدير بازار فيلم ايران ديروز گفت: اين تعداد شركت خارجي در مقام توزيع كننده و تهيه كننده از 42 كشور جهان در نهمين بازار فيلم ايران حضور مي يابند.
بازار فيلم امسال در قالب 35 غرفه به موسساتي معتبر از كشورهاي كانادا، فرانسه، آلمان، ايتاليا، لبنان، مالزي، سوريه، تركيه، انگلستان، روسيه، اندونزي، موناكو، فلسطين، قطر و عراق اختصاص يافته است.
تاكنون حضور 27 شركت خريدار خارجي از كشورهاي ژاپن، نروژ، آمريكا، هلند، فرانسه، تايوان، آلمان، دانمارك و تركيه در بازار فيلم ايران قطعي شده است. 20 شركت تهيه و توزيع فيلم ايراني نيز با معرفي 70 نماينده در اين بازار به فعاليت مي پردازند.
همچنين 75 نماينده از جشنواره هاي مختلف جهاني فيلم همچون لوكارنو، ونيز، كن، تورنتو، مونترال، بريزبين، كراكف، تورين، دمشق و پوسان كه در تهران بسر مي برند در بازار بين المللي فيلم حضور مي يابند.بيش از 170 ميهمان خارجي شامل نمايندگان موسسه هاي تهيه و توزيع فيلم و دست اندركاران سينماي جهان براي حضور در جشنواره و بازار فيلم ايران تهران اعلام آمادگي كردند.بازار بين المللي فيلم ايران، در حاشيه بيست و چهارمين جشنواره بين المللي فيلم فجر از چهارم تا هشتم بهمن ماه در مركز آفرينش هاي كانون برپاست. جشنواره فجر از 30 دي آغاز شده و تا 10 بهمن ماه در تهران ادامه دارد.