پايش دائمي صنايع كشور
ايلنا: كل استخدام محيط بانان كشور در سال اخير حدود 207 نفر بوده است.
معاون رئيس جمهور و رئيس سازمان حفاظت محيط زيست، گفت: سازمان حفاظت محيط زيست كارخانه هاي آلاينده را بررسي كرده و در مرحله اول، اخطاريه هايي را به آنها مي دهد.فاطمه واعظ جوادي افزود: كارخانه هاي كليه استان هاي كشور از سوي ادارات كل سازمان حفاظت محيط زيست مرتباً پايش شده و در صورت آلاينده بودن اخطار و جريمه نقدي پرداخت خواهند كرد.وي گفت: سازمان حفاظت محيط زيست كمبودهاي عمده اي در خصوص محيط بانان در مناطق حفاظت شده، استان ها دارد و تعداد نيروهاي محيط بان سازمان از استاندارد جهاني نيز پايين تر است كه در اين راستا، سازمان حفاظت محيط زيست مشغول كار بر روي اصلاح كادر محيط باني سازمان است.
وي تصريح كرد: سازمان حفاظت محيط زيست مكاتباتي با سازمان مديريت و برنامه ريزي كل كشور جهت جذب نيروي محيط بان انجام داده، ضمن اينكه طرحي نيز به اين سازمان ارائه شده است.