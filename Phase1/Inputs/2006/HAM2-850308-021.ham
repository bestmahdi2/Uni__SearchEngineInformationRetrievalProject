دريچه
كاهش وزن علامت بروز سل
ايسنا: سل يك بيماري بسيار قديمي است كه تقريباً با تاريخ بشريت عجين شده؛ به طوري كه پس از بررسي تاريخي، در 3 هزار سال قبل هم آثار سل مشاهده شده است.
اسحاق علي صابري معاون درمان دانشگاه علوم پزشكي زاهدان با بيان اين مطلب گفت: سل يك دوره درماني طولاني دارد به طوري كه از لحظه آلودگي تا مراحل بروز بيماري، تشخيص و درمان آن توسط متخصصان عفوني، بسيار طولاني و طاقت فرساست به همين دليل پيشگيري از بروز بيماري ساده تر از يافتن بيماري و تشخيص و درمان آن است. وي افزود: بيماري سل به دو صورت داخل ريوي و خارج ريوي ديده مي شود كه داخل ريوي شايع ترين نوع اين بيماري است و از طريق تنفس و ذرات تنفس معلق در هوا ايجاد بيماري مي كند. معاونت درمان دانشگاه علوم پزشكي زاهدان اضافه كرد: بيماري سل خارج ريوي از طريق زخم ها و غذاي آلوده وارد بدن مي شود.
وي تصريح كرد: اگر بيماري سل كنترل نشود باعث تضعيف سيستم ايمني بدن و ايجاد شدن كانون هاي متعدد بيماري در ريه يا هر عضو ديگر بدن شده و در نهايت منجر به مرگ بيمار مي شود. اسحاق علي صابري در ادامه افزود: بيماري سل براي تكثير در بدن به زمينه هاي مناسب نيازمند است كه قسمت اعظم اين زمينه به فقر اقتصادي و تغذيه اي برمي گردد.
اسحاق علي صابري اظهار كرد:  جهت ريشه كن كردن اين بيماري همت فرابخشي لازم است كه اين هم«اري ارگان ها و سازمان ها را به صورت ملي و كشوري مي طلبد تا بتوان با ايجاد آموزش، رفع فقر اقتصادي، ايجاد محيط زيست مناسب، كاهش مواليد و واكسيناسيون، جلوي شيوع اين بيماري را گرفت.
انتقال آنفلوآنزاي مرغي از انسان به انسان ثابت نشده است
ايلنا: سازمان ملل روز پنجشنبه اعلام كرد: گرچه وجود نوعي از ويروس آنفلوآنزاي مرغي كه از انسان به انسان منتقل شود، رد نشده است اما هنوز شواهدي در دست نيست كه نشان دهد اين ويروس از انسان به انسان منتقل شده است.
اگر اين مورد ثابت شود علامت خطري براي همه گيري جهاني بيماري مرگبار آنفلوآنزاي مرغي خواهد بود.
سازمان بهداشت جهاني نگران انتقال اين ويروس خطرناك از انسان به انسان است. از زمان شيوع بيماري آنفلوآنزاي مرغي كه اواخر سال ميلادي????شروع شده بيش از???ميليون پرنده در سراسر جهان تلف شده اند ولي فقط??? مورد انساني ديده شده است كه???نفر آنها مرده اند.
متخصصين نگران اين مسئله هستند كه ويروس از توان جهش از انسان به انسان برخوردار شود كه اين مسأله يك فاجعه خواهد بود.هفته آينده بيش از???دانشمند از سراسر جهان در شهر رم نشستي دارند تا نقش پرندگان وحشي را در انتشار اين بيماري بررسي كنند. دانشمندان مي گويند كه هيچ كس نمي داند چگونه پرندگان وحشي مي توانند به عنوان مخزن اين بيماري بمانند. بسياري از دانشمندان فكر مي كنند كه جغد بومي عامل اصلي شروع بيماري در پرندگان اهلي است.
ارتباط بين گربه
و آلرژي كودك
اي بي سي نيوز- مطالعات نشان مي دهند كودكاني كه در خانه هايشان با گربه ها بزرگ مي شوند نسبت به كودكاني كه گربه ندارند بيشتر احتمال دارد كه در يك سالگي دچار آلرژي شوند. همچنين آلرژي به صورت متد اول در كودكاني كه مادرانشان مبتلا به آسم نبودند مشاهده شده است.