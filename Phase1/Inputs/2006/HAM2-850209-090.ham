با رهبري در نمايشگاه
گروه ادب و هنر:  روز پنجشنبه در صفحه آخر روزنامه وعده كرديم كه از امروز تا پايان نمايشگاه بين المللي كتاب تهران، ستوني را به سخنان حضرت رهبري درباره كتاب مزين كنيم. آنچه وعده شده بود تقديم مي شود.
زبان ادب و هنر
يك وقت به يكي از اين آقايان اهل قلم و ادبيات كه مي گفت مي خواهم شرح حالي از امام بنويسم گفتم اگر مي خواهي از امام شرح حال بنويسي، حتماً كتاب «مهاتما گاندي» را كه «رومن رولان» نوشته بخوان. انصافاً رومن رولان در تصويرسازي، آدم فوق العاده اي است. هم در رمان هايش اين طور است، هم در شرح حال هايش. رومن رولان يك دو سه رمان بزرگ خوب دارد كه از لحاظ داستاني در حد رمان هاي درجه يك دنيا نيست، اما از لحاظ تصوير و توصيف- به خصوص تبيين آن خصوصيات رواني و فكري- چيزي فوق العاده است.... راجع به گاندي من خيلي كتاب خوانده ام، اما هيچ كدام به خوبي اين كتاب نبود. او رفته مدت كوتاهي در هند مانده و شخصيت گاندي را- به همين معنايي كه عرض مي كنم، يعني آن ابعاد معنوي شخصيت او را- اندازه گيري كرده و با بهترين بياني توصيف كرده  است.شما بايد درباره شهيد مطهري اين طور چيزي بنويسيد تا حقيقتاً اين شخصيت شناخته شود و جز با زبان ادب و هنر و به كار بردن آن ظرايف و دقايق ادبي و هنري، نمي شود اين كارها را كرد.
(سخنان حضرت رهبري در ديدار با خانواده شهيد مطهري- 21/2/77)