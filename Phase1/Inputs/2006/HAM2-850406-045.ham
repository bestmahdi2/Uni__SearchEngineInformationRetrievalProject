وزير كار:
قانون قراردادهاي موقت به طور كامل تغيير نمي كند
ايسنا:در حال حاضر نرخ بيكاري 3/12 درصد است و اميدواريم بتوانيم نظام جامع اطلاعات را به
زودي كامل كنيم و نرخ بيكاري را در آينده اي نزديك و بعد از سرشماري كه در نيمه دوم سال انجام مي پذيرد، اعلام كنيم.
محمد جهرمي ديروز در حاشيه اولين همايش ملي مديريت و راهبري سازماني با اشاره به نرخ هايي كه از مراكز آماري و  يا وزارت كار در خصوص نرخ رسمي بيكاري مطرح مي شود، مصوبه اخير در خصوص دستمزدها را زمينه نگراني براي كارگران و كارفرمايان ندانست و افزود: در حال حاضر بنگاه ها و كارگران براي پايداري بنگاه تلاش مي كنند تا كار ادامه پيدا كند، چراكه اگر بنگاه نماند كارگر و كارفرما هر دو متضرر مي شوند. وي تصريح كرد كه تصميم گرفته شده بر اساس درخواست كارگران و كارفرمايان و اقتضاي هر بنگاه صورت گرفته و ما با توجه به نظرات اين گروه ها تصميم گيري كرده ايم . وزير كار قانون قراردادهاي موقت را به هيچ وجه قابل تغيير به طور كلي ندانست و افزود: در هيچ كشوري نمي توان قانون قراردادهاي موقت را تغيير داد.ما نيز براساس شرايط اقتصادي و ماهيت برخي كارها كه موقت هستند، نمي توانيم اين تغييرات را به طور كلي اعمال كنيم.