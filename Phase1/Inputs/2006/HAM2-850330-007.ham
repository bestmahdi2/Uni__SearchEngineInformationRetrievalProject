نبض بازار
افزايش حجم عرضه گروه بهمن و صدرا
گروه بورس- بيشترين حجم عرضه سهام طي معاملات ديروز مربوط به دو شركت گروه بهمن و صدرا بود و بر اين اساس دو شركت ياد شده در صدر جدول عرضه قرار گرفتند. به گزارش «همشهري» در اين روز 704 دستور فروش براي 8/4 ميليون سهم گروه بهمن به ارزش 7/9 ميليارد ريال و 274 دستور فروش براي 8/1 ميليون سهم صدرا به ارزش 2/7 ميليارد ريال صادر شد.
در جريان داد و ستدهاي اين روز 594 نفر 6/1 ميليون سهم سرمايه گذاري غدير به ارزش 5/6 ميليارد ريال را به فروش گذاشتند و 366 نفر هم در مجموع 3/1 ميليون سهم سرمايه گذاري بانك ملي به ارزش 2/4 ميليارد ريال را در بورس تهران عرضه كردند.در كفه تقاضا روز گذشته مقام اول و دوم به ترتيب از آن پتروشيمي آبادان و چادرملو شد.در اين روز 308 نفر با مراجعه به كارگزاري ها براي خريد 8/2 ميليون سهم پتروشيمي آبادان به ارزش 6/28 ميليارد ريال به كارگزاري ها مراجعه كردند. 373 نفر هم دستور خريدهاي مربوط به 3/3 ميليون سهم چادرملو به ارزش 21 ميليارد ريال را تحويل كارگزاري ها دادند.در اين روز كاري 903 دستور خريد براي 8/8 ميليون سهم سرمايه گذاري توسعه معادن به ارزش 3/18 ميليارد ريال صادر شد.براساس اين گزارش پس از شركت هاي ياد شده ديروز كالسيمين، فرآوري مواد معدني، ايران خودرو ديزل، داده پردازي و توليد سموم علف كش بيشترين حجم تقاضا را از آن خود كردند.