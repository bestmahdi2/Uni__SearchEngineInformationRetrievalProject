درام تاريخي هند فيلم مي شود
گروه ادب و هنر فيلمساز متعهد و غيرمتعارف هندي براي فيلم جديد خود به سراغ ادبيات كشورش رفته است. ماني راتنام كليد فيلمبرداري لاجو را اوايل ماه ژانويه مي زند.
به نوشته سايت اينديا اف ام ، لاجو براساس قصه كتاب عصمت چوگتاي به همين نام ساخته مي شود. اين كتاب يك درام تاريخي است كه قصه آشنايي و دلبستگي دو جوان هندي را در پس زمينه مشكلات اجتماعي و سياسي كشور هند در اولين سال هاي پس از استقلال به تصوير مي كشد.
مسائل قومي و مذهبي كه در هند هميشه زمينه ساز مشكلات متعدد بوده است در لاجو هم نقش اساسي دارد و همين مسائل است كه باعث مي شود تا دو كاراكتر اصلي قصه نتوانند با هم ازدواج كنند. نقش اين دو جوان را عامرخان و كارينا كاپور بازي مي كنند. تحليلگران سينمايي پيش بيني مي كنند اين فيلم هم مثل كارهاي قبلي راتنام با استقبال و برخورد گرم منتقدين سينمايي و روشنفكران هندي روبه رو شود.
در عين حال منتقدين ادبي نسبت به نوع اقتباس قصه كتاب به راتنام هشدار داده اند و گفته اند بايد مراقب باشد تا حال و هوا و روح كلي قصه چوگتاي را به خوبي به صورت يك فيلم سينمايي درآورد. آنها نسبت به نوع اقتباس هاي سينمايي از آثار ادبي حساس هستند. لاجو اواسط سال 2007 روي پرده سينماها مي رود.