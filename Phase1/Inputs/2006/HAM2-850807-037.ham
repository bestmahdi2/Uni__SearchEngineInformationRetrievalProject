شرايط پرداخت وام 10 ميليون توماني مسكن تغيير كرد
حذف شرط دست اول بودن واحدهاي مسكوني و امكان خريد واحدهاي مسكوني با عمر 15 ساله
گروه اقتصادي– با وجود آنكه مقرر شده بود در مرحله نخست اعطاي وام به اقشار كم درآمد 30 هزار نفر موفق به دريافت اين وام شوند، اما با گذشت بيش از نيمي از سال تنها يك هزار نفر موفق به اخذ اين وام شده اند. به همين علت، روابط عمومي وزارت مسكن در خبري اعلام كرد كه بنابه دستور وزير مسكن و شهرسازي، شرايط اعطاي اين وام تغيير يافته و شرايط جديد نيز به بانك مسكن ابلاغ شده است.
بنا براين گزارش، در ابلاغيه وزير مسكن و شهرسازي براي تسهيل در پرداخت وام فوق شرط دست اول بودن واحدهاي مسكوني و گذشت 7 سال از ساخت آن برداشته شده و به واحدهاي مسكوني 15 سال تعديل يافته است.
همچنين طبق گزارش فوق، انتقال وام از شهرهاي بزرگ به شهرهاي كوچك آزاد اعلام شده است و ايثارگران نيز براي دريافت وام(اگر كه شرايط كلي را داشته باشند )دراولويت هستند. در ابلاغيه وزير مسكن و شهرسازي به بانك مسكن آمده است كه اين دستورالعمل حداقل طي 10 روز آينده بايد اجرايي شود.
در مرحله اول قرار است كه 9000 فقره به متقاضيان و ثبت نام كنندگان در شهرهاي بزرگ و 21 هزار فقره وام نيز به شهرهاي كوچك و متوسط پرداخت شود.