مربي تيم ملي وزنه برداري:
ابراهيمي مي تواند در بازي هاي دوحه شركت كند
گروه ورزشي- درحالي كه به زودي بهرام افشارزاده سرپرست فدراسيون وزنه برداري براي تعيين تكليف محروميت و جريمه 400 هزار دلاري فدراسيون وزنه برداري ايران و مذاكره با تاماش آيان رئيس(iwf)راهي بوداپست مجارستان مي شود، مسعود قاسمي مربي تيم ملي وزنه برداري خبر از آمادگي 70 درصدي اصغر ابراهيمي و حضور اين وزنه بردار دسته 105 كيلويي در بازي هاي آسيايي دوحه مي دهد. وي مي گويد: ابراهيمي هم اكنون در اردوي تيم ملي به آمادگي خوبي دست يافته و ركوردهايش نسبت به يك ماه قبل بهتر شده است. قاسمي مي افزايد: باتوجه به وضعيت موجود پيش بيني مي شود كه نقطه اوج آمادگي ابراهيمي در دوحه خواهد بود. مربي تيم ملي با اشاره به اينكه حسين رضازاده نيز وضعيت خوبي دارد گفت: او نيز روز دوشنبه هفته جاري در ليگ وزنه برداري كشور به روي صحنه مي آيد. قاسمي در رابطه با كوروش باقري هم گفت: فكر نمي كنم باقري براي حضور در بازي هاي آسيايي قطر به آمادگي برسد.