تل آويو درخواست بشار اسد را براي مذاكره رد كرد
واحد مركزي خبر: رژيم صهيونيستي ديروز يكشنبه با رد درخواست بشار اسد رئيس  جمهور سوريه براي مذاكره اعلام كرد: اگر دمشق به حمايت خود از نظاميان حزب الله و حماس ادامه دهد نمي توان اين پيشنهاد را جدي گرفت.
به گزارش خبرگزاري فرانسه از بيت المقدس ميري اسيني سخنگوي اولمرت نخست وزير اسرائيل اعلام كرد تا زماني كه سوريه با كمك به حزب الله لبنان و حماس فلسطين از تروريسم حمايت مي كند جدي گرفتن پيشنهاد سوريه دشوار است.
شائول مقاز وزير حمل و نقل و معاون نخست وزير اسرائيل نيز در همين ارتباط در گفت وگو با راديو اسرائيل اعلام كرد آنهايي كه ادعا مي كنند، مي خواهند مذاكره كنند بايد ابتدا صداقتشان را نشان دهند؛ چراكه حرف زدن به تنهايي كافي نيست.
عمير پرتز وزير جنگ اسرائيل در برخوردي محتاطانه با اين موضوع پيش از تشكيل هفتگي شوراي وزيران گفت بايد اظهارات سوري ها را بررسي كنيم و درباره آن مفصل بحث كنيم.
از سوي ديگر، نمايندگان چپ حزب كارگر اسرائيل به اولمرت براي پذيرش اين فرصت فشار آوردند.