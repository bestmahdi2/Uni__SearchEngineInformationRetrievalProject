مقام معظم رهبري در ديدار با اعضاي شوراي نظارت بر صدا و سيما:
برنامه هاي صدا و سيما بايد مفيد و درس آموز باشند
ايرنا: حضرت آيت الله سيد علي خامنه اي رهبر معظم انقلاب اسلامي ديروز در ديدار اعضاي شوراي نظارت بر صدا و سيما تأكيد كردند: اين شورا بايد در يك تعامل صحيح و در چارچوب قانون اساسي با صدا و سيما، در جهت اصلاح برنامه ها تلاش كند.
ايشان با تأكيد بر اين كه بايد در فرآيند توليد برنامه ها نظارت بيشتري انجام گيرد، افزودند: برنامه هاي صدا و سيما به ويژه فيلمها و سريالها بايد به گونه اي باشند كه ضمن جذابيت، براي مردم مفيد و درس آموز باشند.
حضرت آيت الله خامنه اي لزوم ساخت آثار مفاخر و تاثيرگذار را در صدا و سيما يادآور شدند و خاطر نشان كردند: توليدات و موسيقي بايد متناسب با فرهنگ مردم و موازين اسلامي  باشد.
در اين ديدار آقاي حسين مظفر رئيس شوراي نظارت بر صدا و سيما ضمن ارايه گزارشي از فعاليت  هاي اين شورا، گفت: شوراي نظارت معتقد است بايد در سه سطح سياستگذاري، توليدات، نظارت و ارزيابي سازمان صدا و سيما نوسازي شود.
برخي از اعضاي شوراي نظارت بر صدا و سيما نيز در اين ديدار ديدگاههاي خود را بيان كردند.