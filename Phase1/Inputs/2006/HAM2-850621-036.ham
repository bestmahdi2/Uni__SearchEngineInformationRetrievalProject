مهلت ارسال آثار به جشنواره مطبوعات تا پايان شهريور ماه تمديد شد
*براي نخستين بار خبرگزاري ها مي توانند در جشنواره مطبوعات شركت كنندعكس: جواد گلزار
گروه اجتماعيليلا خاكسار: مهلت ارسال آثار شركت كنندگان در سيزدهمين جشنواره مطبوعات تا پايان شهريور تمديد شد.
رضا مقدسي دبير برگزاري اين جشنواره ضمن اعلام اين مطلب در نشست مطبوعاتي گفت: در اين جشنواره مجموعه آثاري كه از ابتدا تا پايان سال 84 در نشريات داراي مجوز منتشر شده اند مورد داوري قرار خواهند گرفت و شركت كنندگان مي توانند تنها در يك بخش از دو بخش سراسري و استاني و محلي شركت كنند.وي افزود: شركت كنندگان در كليه رشته ها مي توانند 3 اثر ارسال كرده و اگر تعداد آثار بيشتر باشد از طريق دبيرخانه به صورت تصادفي حذف خواهد شد، در بخش آثار تصويري هم شركت كنندگان مي توانند 5 اثر ارسال كنند. فرم هاي شركت كنندگان نيز قبلاً به روزنامه ها و خبرگزاري ها ارسال شده است و چنانچه افرادي به اين فرم ها دسترسي پيدا نكرده اند مي توانند از طريق دبيرخانه جشنواره نسبت به تهيه آنها اقدام كنند.
مقدسي همچنين گفت: اصل يا رونوشت آثار چاپ شده براي جشنواره ملاك است و در مورد عكس و كاريكاتور علاوه بر كپي اثر، اصل آن هم بايد ارسال شود، دررشته تيتر هم فقط تيترهايي كه حاصل كار فردي باشد بررسي خواهد شد و در بخش سرمقاله يا يادداشت فقط روزنامه ها و هفته نامه ها مي توانند شركت كنند و نشريات ادواري و خبرگزاري ها در بخش مقالات ارزيابي مي شوند.وي در مورد اصلاحات فراخوان اوليه گفت: در بخش گزارش، گزارش توصيفي از قلم افتاده است كه شركت كنندگان مي توانند آثار خود را در اين زمينه ارسال كنند و دربخش آثار كودكان و نوجوانان هم فقط به شعر و داستان در زمينه كودكان اشاره شده كه ساير آثار هم در زمينه كودكان مورد داوري قرار خواهند گرفت.
دبير جشنواره مطبوعات همچنين گفت: در اين جشنواره براي نخستين بار خبرگزاري هاي داراي مجوز رسمي هم مي توانند شركت كنند و آثار خود را ارسال كنند و وجه ديگري كه امسال قدري پررنگ تر از سال هاي گذشته است حضور نشريات سراسري و محلي در اين جشنواره است، با توجه به اين كه اين نشريات رشد قابل توجهي داشته اند به آنها توجه ويژه اي شده است. مقدسي همچنين تعداد آثار واصله به دبيرخانه جشنواره را تاكنون 3 هزار اثر ذكر كرد و گفت: با توجه به اين كه خبرگزاري ها امسال به اين جشنواره پيوسته اند، لازم بود كه مدت ارسال آثار تمديد شود تا فرصت كافي وجود داشته باشد. وي در مورد موضوعات مختلف در بخش ويژه امسال گفت: به مناسبت سال پيامبر(ص)آثاري كه سال گذشته در ارتباط با شخصيت پيامبر(ص)باشد مورد داوري قرار خواهند گرفت، همچنين دربخش فـناوري هسـته اي، عدالـت اجتماعي و مهرورزي، وحدت و وفاق ملي، حمايت از مردم لبنان و فلسطين، انقلاب اسلامي و ارزش هاي اصيل، امر به معروف و نماز موضوعات ويژه اي هستند كه مورد داوري قرار مي گيرند.همچنين از مديران نشريات و روزنامه ها خواسته شده كه آثار منتخب خود را براي جشنواره ارسال كنند. وي در مورد جوايزي كه در نظر گرفته شده، گفت: جوايز شامل لوح تقدير و تنديس جشنواره كه متناسب با سال پيامبر طراحي شده است، مي باشد. همچنين نفرات برتر رشته هاي تخصصي به سفرهاي خارجي آموزشي اعزام مي شوند و براي ساير برگزيدگان سفرهاي زيارتي حج عمره و سكه بهار آزادي در نظر گرفته شده است.همچنين صدور كارت خبرنگاري در دستور كار معاونت مطبوعاتي است كه شركت در جشنواره مطبوعات در صدور كارت خبرنگاري لحاظ خواهد شد.وي افزود: در مدت برگزاري جشنواره نشست هاي تخصصي در خبرگزاري ها برگزار مي شود و كارشناسان در رابطه با موضوعات به بحث خواهند پرداخت. همچنين كتاب و لوح فشرده جشنواره نيز تهيه خواهد شد و با پيش بيني به عمل آمده اوايل آذرماه زمان برگزاري مراسم اختتاميه جشنواره خواهد بود.
وي افزود: هيأت داوران شامل
7 نفركه تركيبي از اساتيد دانشگاهي و صاحب نظران و كارشناسان بخش مطبوعات هستند،خواهد بود. در كميته هاي كارشناسي نيز با توجه به حجم آثار بين 3 تا 5 نفر حضور خواهند داشت.وي افزود: كارشناساني كه آثار را داوري مي كنند، اكثراً رسانه اي و از كارشناسان مطبوعات هستند و اسامي اعضاي كميته ها متعاقباً اعلام مي شود.