سيدمحمد خاتمي:
شيريني حضور مردم را با شبهات تلخ نكنيم
گروه سياسي سيد محمد خاتمي گفت: حيف است شيريني حضور مردم در انتخابات را با شبهات به كام مردم تلخ كنيم. به گزارش روابط عمومي بنياد باران، رئيس جمهوري سابق كه در ديدار اعضاي تحريريه روزنامه صداي عدالت سخن مي گفت، به نقش و حضور مردم در انتخابات 24 آذر و برخي شبهات بوجود آمده اشاره كرد و افزود: مشاركت مردم در سرنوشت خود در انتخابات 24 آذر داراي ابعاد مختلفي است، ممكن است تخلفاتي در انتخابات صورت بگيرد ولي به دليل سيستم انتخاباتي ما امري اجتناب ناپذير است، حيف است شيريني حضور 28 ميليوني مردم در انتخابات را با شبهات به كام مردم تلخ كنيم. رئيس بنياد باران تاكيد كرد: وظيفه تمام مسئولان نظام است كه از رأي مردم صيانت كنند چرا كه ممكن است با ابطال يك صندوق رأي نتايج دستخوش تغيير شود، اما اصل انتخابات را نبايد زير سئوال ببريم. ژ
خاتمي در رابطه با انتخابات مجلس خبرگان و رأي بالاي هاشمي رفسنجاني در اين انتخابات گفت: آقاي هاشمي شخصيت بزرگي است و نقش وي در انقلاب انكارناپذير است. در انتخابات رياست جمهوري تخريبهايي عليه ايشان انجام شد كه شايسته نبود اما در انتخابات چهارمين دوره مجلس خبرگان رأي بالا به آقاي هاشمي رفسنجاني و فاصله آراي وي با ديگران نشان داد كه ايشان مورد توجه مردم هستند.
رئيس جمهور سابق برخي از برخوردهايي كه با آقاي هاشمي در دوره هاي قبل توسط برخي از نزديكان اصلاح طلب صورت گرفت را نادرست خواند و تصريح كردژ}:شأن و احترام بزرگاني همچون آقاي هاشمي همواره بايد حفظ شود.ژ