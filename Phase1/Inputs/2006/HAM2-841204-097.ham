مشكلات استفاده از كتابهاي ديجيتالي
گروه دانش و فناوري- عليرضا سزاوار: كتابخانه هاي عمومي انگليس هشدار داده اند كه با افزايش انتشار كتابها و مجلات به صورت ديجيتال، امكان دسترسي به محتويات آنها را در آينده سخت و يا حتي غير ممكن مي سازد. بسياري از ناشران محدوديت هايي براي نحوه استفاده از نسخه ديجيتالي كتابها و مجلات اعمال مي كنند.
به گفته مسئول يكي از كتابخانه هاي بزرگ لندن محدوديت هايي كه مؤسسه استاندارد مديريت حقوق ديجيتال يا drm براي اعمال محدوديت در استفاده از فايل هاي ديجيتال ايجاد مي كند، برخي استفاده هاي قانوني از آنها را نيز غيرممكن مي سازد. اين نگراني  وجود دارد كه اگر كسي نتواند با پيشرفت تكنولوژي، قفل هاي حافظ حقوق مؤلف را بازكند، اعمال چنين محدوديت هايي مي تواند براي نسل هاي آينده دردسر آفرين باشد. كتابخانه بريتانيا مبلغ 2 ميليون پوند از بودجه سالانه اش (بودجه سالانه آن 16 ميليون پوند است)را صرف ديجيتالي كردن محتويات كتابهاي مرجع و مجلات مهم كرده است. براساس برآوردهاي سال 2006 ميلادي، كتابخانه بريتانيا تا سال 2020 مي تواند 90 درصد از كتابهاي مهم را به صورت ديجيتالي در دسترس كاربران قرار دهد. يعني رقمي حدود 2 برابر مطالبي كه در آن زمان چاپ خواهند شد. كتابخانه ها اجازه دارند مطابق قانون حقوق مولف اين محتواي ديجيتالي را تحت شرايطي مناسب در دسترس عموم قرار دهند. اما مؤسسه استاندارد مديريت حقوق ديجيتال كه ناشران براي ممانعت از كپي برداري غيرمجاز كتابها و مجلات از آن استفاده مي كنند، مانع دسترسي كاربران قانوني كتابخانه ها نيز مي گردد و محدوديت هايي براي آنها نيز بوجود مي آورد.
منبع: reuters.com