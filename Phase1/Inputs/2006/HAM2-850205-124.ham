معاون فرهنگي و تبليغات ستاد مركزي مبارزه با قاچاق كالا و ارز
تشكيل ستاد مبارزه با قاچاق دارو تكذيب شد
ايرنا: معاون فرهنگي و تبليغات ستاد مركزي مبارزه با قاچاق كالا و ارز، تشكيل ستاد مبارزه با قاچاق دارو را تكذيب كرد و گفت: تشكيل چنين ستادي نه ضروري و نه لازم است، ضمن آنكه در اين خصوص هيچ طرحي نيز ارايه نشده است.
به گزارش ستاد مبارز با قاچاق كالا و ارز، بهمن دري اظهار داشت: اگر قرار باشد تنها راهكار مبارزه با قاچاق هر كالايي تشكيل ستاد باشد، بنابراين بايد براي سوخت و چاي وبسياري از كالاهاي مهم و راهبردي نيز ستاد تشكيل داد.
وي تصريح كرد: برخورد همه جانبه با قاچاق دارو با تشكيل كار گروهي در ستاد قاچاق كالا و ارز در دست پيگيري است.
دري در خصوص انعكاس پيشنهاد تشكيل ستاد مبارزه با قاچاق دارو در برخي مطبوعات، افزود: معضل قاچاق دارو همچون بسياري از كالاها مثل نفت، بنزين، گازوئيل، چاي، شكر، اسلحه، سيگار، منسوجات، عتيقه، خاويار، ارز و دهها كالاي ديگر براساس قانون ستاد مركزي مبارزه با قاچاق كالا و ارز مورد پيگيري قرار مي گيرد.
وي تصريح كرد: در زمان حاضر مبارزه همه جانبه با قاچاق كالا نمودهاي عيني وجود دارد و امسال نيز پرونده هاي مهمي  در حوزه مبارزه با قاچاق به نتيجه مي رسد و ترديدي نيست كه اين اقدامها علاوه بر خشنود كردن مردم ريسك قاچاق را در كشور افزايش مي دهد.
دري درباره اثرات قاچاق در اقتصاد كشور، گفت: قاچاق كالا نمايانگر ضعف توليد، بيكاري كارگران و كاهش صادرات است و پيامدهاي تلخ قاچاق سبب رشد بيكاري، ورشكستگي و تعطيلي صنايع توليدي مي شود.
معاون فرهنگي و تبليغات ستاد مبارزه با قاچاق كالا و ارز تصريح كرد: اگر بپذيريم سالانه شش ميليارد دلار قاچاق كالا داريم به آن معنا است كه600 هزار بيكار سال به سال به جمعيت بيكار كشور اضافه مي شود.
دري در پايان گفت: براي برخورد جدي و همه جانبه با قاچاق كالاهاي مهمي  نظير دارو، مشاركت سازمانهاي ذيصلاح از جمله نيروي انتظامي، قوه قضاييه، وزارت بهداشت، درمان و آموزش پزشكي ضروري است.