تعداد ميلياردرهاي بورس كاهش يافت
سايپا، غدير، ايران خودرو و پتروشيمي خارك در جمع ميلياردرهاي بورس تهران حضور دارند
گروه بورس- تازه ترين بررسي هاي آماري، حاكي است؛در يكسال گذشته از تعداد «ميلياردرهاي بورس تهران» كاسته شده است.
به گزارش همشهري، در حالي كه يك سال قبل دست كم ارزش بازار سهام 10 شركت پذيرفته شده در بورس تهران از يك ميليارد دلار فراتر مي رفت، در حال حاضر فقط چهار شركت بورس ارزش بازار خود را از رقم يك ميليارد دلار فراتر مي بينند.
در حال حاضر سايپا با ارزشي معادل 5/2 ميليارد دلار بزرگترين شركت بورس تهران محسوب مي شود. اين شركت در پنج ماه گذشته اين جايگاه را در جدول بازار سهام حفظ كرده، طبق آمار مركز تحقيقات و توسعه بازار سرمايه، سايپا در مجموع 1/7 درصد از كل ارزش جاري بورس تهران را در اختيار خود گرفته است. ارزش بازار سايپا طبق قيمت هاي درج شده روي تابلوي بورس در طول تابستان در محدوده 22 تا 23 هزار ميليارد ريال نوسان كرده است.
همين آمار نشان مي دهد؛ارزش كل سهام سرمايه گذاري غدير به پشتوانه بازارگرداني گسترده و پيوسته، در حدود 3/2 ميليارد دلار حفظ شده است. غدير تا فروردين امسال بزرگترين شركت بورس از نظر ارزش بازار به حساب مي آمد.
اين شركت در حال حاضر 5/6 درصد كل ارزش جاري بورس تهران را در اختيار دارد. ارزش ريالي كل سهام اين شركت در تالارهاي مبادلات ظرف تابستان امسال در محدوده 20 تا 21 هزار ميليارد ريال در نوسان بوده است.
ايران خودرو نيز سومين ميلياردر بورس تهران به حساب مي آيد. ارزش كل سهام ايران خودرو در حدود 4/1 ميليارد دلار برآورد مي شود. اين شركت در حال حاضر 9/3 درصد از كل ارزش هاي موجود در بازار سهام را به خود اختصاص داده است. ارزش ريالي كل سهام ايران خودرو از ابتداي تابستان تاكنون در محدوده 12 هزار و 500 تا 13 هزار و 500 ميليارد ريال در نوسان بوده و نام اين شركت را در رتبه سوم جدول بزرگان بورس تثبيت كرده است.
پتروشيمي خارك آخرين شركتي است كه نامش در فهرست ميلياردرهاي بورس تهران ديده مي شود.
در حال حاضر كل سهام پتروشيمي خارك طبق قيمت هاي درج شده روي تابلوهاي معاملات سهام، 3/1 ميليارد دلار مي ارزد. ارزش ريالي اين شركت نيز در طول تابستان معادل 12 تا 13 هزار ميليارد ريال بوده است.
براساس برآوردهاي تقريبي موجود ارزش بازار سهام چهار شركت اول بورس تهران معادل 5/7 ميليارد دلار است.
طبق آمار مركز تحقيقات و توسعه بازار سرمايه، در حال حاضر 51 درصد از كل ارزش بازار سهام تهران فقط در اختيار 20 شركت بزرگ بورس است و در مجموع 56 شركت نيز بيش از 75 درصد كل ارزش هاي موجود در بازار سهام را در اختيار دارند.