برگزاري اجلاس بين المللي مقابله با آنفلوآنزاي پرندگان
چين  از امروز  ميزبان  اجلاس  دوروزه اي  براي  جمع  آوري  كمك هاي  كشورهاي  جهان  به  منظور مقابله  و مهار بيماري  آنفلوآنزاي  مرغي  است .
چين  بزرگترين  كشور پرورش  طيور در جهان  اكنون  خود درگير آنفلوآنزاي  مرغي  است  و از امروز ميزبان  اجلاسي  براي  جمع آوري  يك  و نيم  ميليارد دلار كمك  به  كشورهاي  در حال  توسعه  به  منظور مقابله  با آنفلوآنزاي  مرغي  است .آمار سازمان  بهداشت  جهاني  نشان  مي دهد تاكنون  حدود 80 نفر در جهان  به  دليل  ابتلا به  اين  بيماري جان  خود را از دست  داده اند و در صورتي  كه  اين  بيماري  از انسان  به  انسان  انتقال  يابد، مي تواند جان  ميليون ها نفر را بگيرد.
تاكنون  نمونه اي  از انتقال  اين  بيماري  از انسان  به  انسان  در جهان  ديده  نشده  است .
جيم  آدامز معاون  بخش  سياست هاي  عملياتي  بانك  جهاني  روز دوشنبه  در پكن درباره  اين  اجلاس ، گفت  كمك ها در اين  اجلاس  براي  كشورهاي  فقير و در حال  توسعه  به  منظور مقابله  با اين  بيماري  جمع آوري  خواهد شد. وي ، هدف  ديگر اين  كمك ها را انجام  كارهاي  تحقيقاتي  بيشتر بر روي   اين  بيماري  ذكر كرد.در اين  اجلاس  كه  با همكاري  چين ، بانك  جهاني  و اتحاديه  اروپا برگزار مي شود، نمايندگان  نيمي از كشورهاي  جهان  حضور خواهند داشت .
تاكنون  به  دليل  ابتلا به  بيماري  آنفلوآنزاي  مرغي  پنج  نفر در چين  جان  خود را از دست  داده اند و 32 كانون  شيوع  آنفلوآنزاي  مرغي  در اين  كشور شناسايي شده  است .