محققان معتقدند
بهبودي موقت ديابت
همشهري آنلاين- پژوهشگران معتقدند سلول هاي پيوند شده لوزالمعده مي تواند نياز به تزريق انسولين را در برخي بيماران ديابتي به صورت كوتاه مدت برطرف كنند.
به گزارش خبرگزاري رويترز در بسياري از بيماران مورد پيوند قرار گرفته درمان در ابتدا موفقيت آميز بود، اما بسياري از سلولهاي پيوندي نهايتاً از كار بازماندند.
اين پژوهشگران كه نتايج كارشان در شماره اخير نشريه پزشكي نيوانگلند به چاپ رسيده گفتند كه اصلاح رو ش هاي مورد استفاده شان بايد ميزان موفقيت شان را بالا ببرد.دكتر جيمز شاپيرو سرپرست اين تحقيق از دانشگاه آلبرتا در ادمونتون كانادا گفت به نظر مي رسد به علت اين كه در پيوند ابتدايي تعداد كمي از سلول ها زنده باقي مي مانند، اين سلول ها مجبورند با حداكثر توان خود كار كنند و در نتيجه در نهايت دچار فرسودگي مي شوند و از كار مي افتند.اين شيوه درماني براي مبتلايان به ديابت نوع 1- يك بيماري خودايمني كه سلول هاي مولد انسولين را در لوزالمعده نابود و معمولاً فرد را از دوران نوجواني مجبور به تزريق انسولين خارجي مي كند- طراحي شده بود.در تكنيك مورد استفاده اين پژوهشگران سلول هاي لوزالمعده پردازش شده كه از اهداكننده هاي مرده به دست مي     آيند به بيماران تزريق شدند.گرچه در 58 درصد بيماران نياز به تزريق انسولين به طور موقت برطرف شد، اما دو سال پس از آن 76 درصد آنان دوباره نيازمند به انسولين شده بودند. پژوهشگران گفتند اين بررسي نشان مي دهد كه پژوهش  بيشتري پيش از رسيدن ميزان موفقيت اين تكنيك به حد پيوند معمول لوزالمعده لازم است.در صورتي كه بيمار به جاي سلول هاي پردازش شده، كل لوزالمعده را دريافت كند، ميزان موفقيت پس از پنج سال 50 تا 70 درصد خواهد بود.
در هر دو تكنيك بيمار با خطراتي مواجه است زيرا بايد داروهاي مهاركننده ايمني را براي جلوگيري از رد پيوند دريافت كند و ممكن است به عوارض جانبي وخيمي دچار شود.