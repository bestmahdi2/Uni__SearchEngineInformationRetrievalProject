جزئيات افزايش تسهيلات براي بازنشستگان در سال 85 اعلام شد
واحد مركزي خبر: سقف  بيمه  مكمل  درمان  بازنشستگان  كشوري  و لشكري  از يك  ميليون  و200 هزار تومان  در سال  84 به  دو ميليون  تومان  در سال  85 افزايش  يافت .
مجيد يارمند مديركل  تامين  اجتماعي سازمان  مديريت  و برنامه  ريزي  كشور با اعلام  اين  خبر افزود: در سال  جديد برخي اقلام  پزشكي  نظير سمعك ، عصا، عينك  و پروتز كه  بيشتر مورد استفاده  بازنشستگان  قرار مي گيرد در فهرست  بيمه  آنها قرار گرفته  است. 
وي  همچنين  گفت:  وام  ارزان  قيمت  ويژه  بازنشستگان  نيز كه  ميزان  آن در سال  84 بطور متوسط 350 هزار تومان  بود به500 هزار تومان  در سال  جاري  افزايش  يافته  است.  مديركل  تامين  اجتماعي سازمان  مديريت  و برنامه ريزي  كشور در مورد حقوق  بازنشستگان  كشوري  و لشكري  در سال  85 افزود: حقوق  اين  بازنشستگان  مطابق  حقوق  شاغلان  14 درصد افزايش  مي يابد اما اگر پس  از اين  افزايش  به  رقم200 هزار تومان  نرسد، دستگاه  ذي ربط موظف  است  حقوق  بازنشسته اش  را به  گونه  اي  افزايش  دهد كه  به  حداقل 200 هزار تومان  در ماه  برسد.
يارمند تأكيد كرد در سال  85 هيچ  بازنشسته  كشوري  و لشكري  كمتر از200 هزار تومان  در ماه  حقوق  دريافت  نخواهد كرد و براي  اين  منظور در بودجه  امسال 620 ميليارد تومان  اعتبار در نظر گرفته  شده  است.
 وي  در عين  حال  گفت : حداقل  حقوق  بازنشستگان  تامين  اجتماعي در سال  85 حدود 155 هزار تومان  تعيين  شده  است  و تصميم  گيري  درباره  افزايش  اين حداقل  برعهده  شوراي  عالي تامين  اجتماعي است .
يارمند متوسط پرداخت  به  بازنشسته  هاي  كشوري  و لشكري  در سال  85 را 215هزار تومان  ذكر كرد و گفت : افزايش  حقوق  بازنشستگان  از فروردين  ماه  85 قابل  پرداخت  است.  مديركل  تامين  اجتماعي سازمان  مديريت  و برنامه ريزي،  ميزان  بن  غير نقدي  خواربار بازنشستگان  را در سال  جديد مانند پارسال 80 هزار تومان  ذكر كرد. در حال  حاضر سرپرستي  دو و نيم  ميليون  خانوار برعهده  بازنشستگان  است .