تجليل از دو شاعر ياسوجي در كنگره الفباي باران
فارس: اولين كنگره سراسري شعر و داستان «الفباي باران» با موضوع «دفاع مقدس و انتظار» باحضور جمعي از شاعران و داستا ن نويسان كشور 18 و 19 اسفندماه در ياسوج برگزار مي شود.
قادر طراوت پور - شاعر و دبير علمي اولين كنگره سراسري شعر و داستان الفباي باران - با اعلام اين خبر در گفت وگو با خبرگزاري فارس، اظهار داشت: اين كنگره به همت حوزه هنري سازمان تبليغات اسلامي شهرستان ياسوج بر پا خواهد شد.
وي افزود: تاكنون سيصد اثر در حوزه شعر و صد اثر در حوزه داستان از سراسر كشور به دبيرخانه اين كنگره رسيده است. از ميان اين آثار پنج اثر در حوزه شعر و سه اثر در حوزه داستان برگزيده خواهند شد و به همين تعداد اثر لوح تقدير تعلق خواهد گرفت.
طراوت پور ادامه داد: همچنين در اين كنگره از دو شاعر پيشكسوت استان كهكيلويه و بويراحمد، «فريدون داوري» و «غفار موسوي» تجليل به عمل خواهد آمد.