داروسازي زهراوي هم به جمع 100درصدي هاي بورس پيوست
گروه بورس- رشد سهام شركت هاي داروسازي بورس تهران همچنان ادامه دارد، به طوري كه آخرين گزارش هاي دريافتي نشان مي دهد، داروسازي زهراوي ظرف روزهاي اخير، به باشگاه 100 درصدي هاي بورس پيوسته است.
به گزارش همشهري، ارزش دارايي سهامداران داروسازي زهراوي از اول امسال تاكنون 138درصد افزايش يافته است. اين رشد قيمت در حالي روي داده كه فقط 78 نفر براي خريد 120هزار سهم اين شركت 7/1 ميليارد ريال پرداخته اند.با وجود رشد سريع سهام شركت هاي داروسازي تاكنون مسئولان نظارتي بورس تهران، گزارش يا اطلاعيه اي براي شفاف سازي فضاي بازي سهام اين شركت ها صادر نكرده اند.پيش از اين سهام شركت هاي قند پارس، معادن بافق نيز با تعداد اندك خريداران و حجم كمي از نقدينگي بيش از 100درصد رشد كرده بود. به جز داروسازي زهراوي نام 6 شركت ديگر داروسازي نيز در جمع 20 شركت اول بورس از نظر رشد قيمت سهام ديده مي شود. قيمت سهام شركت هاي داروسازي كوثر، اسوه، جابربن حيان، پارس دارو، سبحان و لقمان در سال جاري بين 40 تا 70درصد افزايش يافته است.