نخبگان كشور با ارائه پروژه تحقيقاتي كارت پايان خدمت دريافت مي  كنند
گروه اجتماعي- سردار فيروزآبادي(رئيس ستاد كل نيروهاي مسلح)براي رفع مانع در ارتباط با ارائه كارت پايان خدمت سربازي به نخبگان كشور، اعلام كرد: نخبگان وزارتخانه هاي علوم و تحقيقات و فن آوري، بهداشت و درمان و آموزش پزشكي و آموزش و پرورش كه از سوي بنياد ملي نخبگان معرفي شوند پس از طي مراحلي، كارت پايان خدمت دريافت مي كنند.
بنياد ملي نخبگان، بايستي برابر شاخص هاي ستاد كل نيروهاي مسلح براي معرفي نخبه ها اقدام تا پس از آموزش نظامي خاص، خدماتي كه براي آنان طراحي شده است در اختيارشان قرار گيرد.
به گزارش دفتر ويژه رئيس ستاد كل نيروهاي مسلح، در مراسم ا ختتاميه و اهداء جوايز به برگزيدگان المپياد علمي در دانشگاههاي نيروهاي مسلح، سرلشگر فيروزآبادي گفت: نخبگاني كه از سوي بنياد ملي نخبگان كشور معرفي شوند پس از طي آموزش نظامي در يگان هاي خاص و ارائه يك پروژه تحقيقاتي براي نيروهاي مسلح و يا موضوعات مورد نياز كشور و تاييد آن توسط هيأت داوران، كارت  پايان خدمت صادر مي گردد.عضو شوراي عالي امنيت ملي كشور در ادامه گفت: اگر نخبه اي خواست به خارج از كشور براي تحصيل اعزام شود با خروج از كشور او موافقت مي شود، اما بايد در خارج از كشور پروژه اي كه مورد نياز نيروهاي مسلح است را با گرفتن كارت پايان خدمت ارائه نمايد.
عضو مجمع تشخيص مصلحت نظام همچنين گفت: اگر پروژه افرادي كه در خارج از كشور مي باشند براي نيروهاي مسلح مفيد واقع نشود پس از ورود به كشور و ارائه يك پروژه تحقيقاتي ديگر كه مورد تائيد قرار گيرد، كارت پايان خدمت صادر مي گردد.ما تكليف خود را با نخبگان روشن كرده ايم و از همين امروز هم آماده اجراي آن هستيم.رئيس ستاد كل نيروهاي مسلح در پايان با اشاره به حمايت از نخبگان نيروهاي مسلح گفت: نيروهاي مسلح طرحي را تهيه كرده تا تمامي نخبه ها كه در دانشگاههاي نيروهاي مسلح مي باشند مورد حمايت واحد نخبگان ستاد كل نيروهاي مسلح قرار بگيرند.