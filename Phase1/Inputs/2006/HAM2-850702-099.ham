خبرهاي فوتبال جهان
پيروزي پرگل ليورپول در ليگ برتر انگليس



گروه ورزشي- مريم دري منش: تيم فوتبال ليورپول در آغاز هفته ششم ليگ برتر انگليس موفق شد با نتيجه پرگل سه بر صفر تاتنهام را شكست دهد. در اين بازي كه در ورزشگاه آنفيلد شهر ليورپول برگزار شد، ياران رافائل بنيتز ابتدا در دقيقه 64 توسط گونزالس به گل اول دست يافتند. بعد از اين گل انسجام تيمي تاتنهام از هم گسيخت و در ادامه بازي دو بار ديگر دريك كويت(73)و جان آرنه ريسه(90)ليورپول را صاحب گل كردند. ليورپول با اين پيروزي به امتياز 10 رسيد تا وضعيت خود را در جدول رده بندي بهبود بخشد.
پوشكاش در بستر بيماري



فرانتس پوشكاش كه قبلا شش سال به دليل بيماري آلزايمر در بيمارستان بستري بود، هفته گذشته بنا بر دلايل نامعلومي راهي بيمارستان شد. اسطوره هفتادونه ساله فوتبال مجارستان هم اكنون در وضعيت بحراني به سر مي برد. پزشك معالج وي گفته كه شرايط او به گونه اي نيست كه بتواند از بيمارستان مرخص شود. پوشكاش صاحب مدال طلاي المپيك بوده و در پيروزي تاريخي هفت بر سه رئال مادريد بر اينتراخت فرانكفورت در فينال جام باشگاه هاي اروپا در سال 1960، چهار گل تيمش را به ثمر رساند.
حمايت پانكالي از دونادوني



لوكا پانكالي رئيس جديد فدراسيون فوتبال ايتاليا حمايت خود از روبرتو دونادوني، سرمربي تيم ملي اين كشور را اعلام كرده و گفت كه دونادوني مي تواند روي حمايت هاي وي حساب كند. اين درحالي است كه پانكالي جانشين گيدوروسي، رئيس قبلي فدراسيون شده است كه به خاطر انتخاب دونادوني به سمت سرمربيگري تيم ملي فوتبال ايتاليا مورد انتقاد قرار گرفته بود. در حال حاضر تيم ملي فوتبال ايتاليا از دو بازي اول خود در رقابت هاي انتخابي يورو 2008 تنها موفق به كسب يك امتياز شده است.
روماريو و مربيگري تيم ملي برزيل



كارلوس دونگا سرمربي تيم ملي فوتبال برزيل معتقد است كه روماريو مي تواند مربي اين تيم شود. دونگا در اين باره گفت: روماريو به دليل عملكرد و نوع شخصيت و رفتارش مي تواند الگوي خوبي براي بازيكنان باشد.
تيم برزيل در سال 1994 و در جام جهاني آمريكا با گلزني روماريو به مقام قهرماني رسيد. هم اكنون روماريو كه از باشگاه آدلايديونايتد استراليا پيشنهاد دارد، در اين كشور به سر مي برد.