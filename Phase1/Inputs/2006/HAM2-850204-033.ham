بورس فلزات سال 85 را با 19 درصد رشد آغاز كرد
گروه بورس: در اولين ماه فعاليت بورس فلزات تهران در سال جاري جمعاً 392 هزار و 225 تن انواع فولاد، آلومينيوم، مس، كنسانتره فلزات گرانبها و موليبدن به ارزش يك هزار و 988 ميليارد ريال داد و ستد شد.
به گزارش اطلاع رساني بورس فلزات، آمار معاملات انجام شده در فروردين ماه سال جاري نسبت به فروردين ماه سال قبل از لحاظ وزن 13 درصد و از نظر ارزش 19 درصد افزايش داشته است. اين گزارش حاكي است: ماه گذشته، جمعاً 383 هزار و 360 تن انواع محصولات فولادي به ارزش يك  هزار و 585 ميليارد و 73 ميليون و 140 هزار ريال معامله شد كه از لحاظ وزن و ارزش به ترتيب 74/97 و 72/79 درصد از كل بازار را در اين ماه به خود اختصاص داده و در جايگاه اول قرار داشته است و نسبت به فروردين ماه سال گذشته از لحاظ وزن 13 درصد و از لحاظ ارزش 11 درصد رشد داشته است. بنابر اين گزارش، در گروه محصولات آلومينيومي نيز جمعاً 4 هزار و 740 تن انواع آلومينيوم به ارزش 111 ميليارد و 763 ميليون و 800 هزار ريال داد و ستد شد كه از لحاظ وزن و ارزش به ترتيب 21/1 و 62/5 درصد از كل بازار را در برگرفته و در جايگاه دوم اين بازار قرار گرفت. ضمناً ميزان معاملات آلومينيوم از لحاظ وزن با 208 درصد و از لحاظ ارزش با 279 درصد افزايش روبه رو بوده است.
براساس اين گزارش، پس از فولاد و آلومينيوم، محصولات مسي قرار داشته كه جمعاً 3 هزار و 520 تن انواع مس به ارزش 174 ميليارد و 417 ميليون و 640 هزار ريال معامله شد كه از نظر وزن و ارزش به ترتيب 89/0 و 77/8 درصد از كل معاملات را به خود اختصاص داده بود. ضمناً ميزان معاملات مس در اين ماه نسبت به فروردين ماه سال قبل از لحاظ وزن با 45 درصد و از لحاظ ارزش با 16 درصد كاهش مواجه بود. همچنين، در گروه كنسانتره موليبدن نيز جمعاً 580 تن سولفور موليبدن به ارزش 103 ميليارد و 866 ميليون و 470 هزار ريال داد و ستد شد كه از لحاظ وزن و ارزش به ترتيب 15/0 و 22/5 درصد از كل معاملات را در اين ماه شامل شده است.
در اين ماه 25 تن كنسانتره فلزات گرانبها به ارزش 13 ميليارد و 155 ميليون ريال داد و ستد شد كه از نظر وزن و ارزش به ترتيب 01/0 و 67/0 درصد از كل معاملات را به خود اختصاص داد درحالي كه در فروردين ماه سال قبل كنسانتره فلزات گرانبها و موليبدن در بورس فلزات تهران پذيرش نشده بود.