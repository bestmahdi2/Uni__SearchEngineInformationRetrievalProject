اتفاق عجيب در تكواندو
غيبت 5 تيم در هفته اول ليگ برتر
گروه ورزشي - شروع ليگ برتر تكواندوي ايران با اتفاق عجيبي همراه شد و آن هم غيبت 5 تيم در هفته اول مسابقات بود.در هفته اول تنها دو ديدار انجام شد كه طي آن مس كرمان 7 بر يك نماينده گيلان را شكست داد و كرمانشاه هم با حساب 5 بر 3 از سد شركت ملي حفاري ايران گذشت.
نكته مهم ديگر نام اكثر تيمهاي شركت كننده است كه بدون جذب اسپانسر با كمك هيأت ها و تحت اين نام در ليگ برتر ظاهر شده اند. چرا بايد در ورزشي چون تكواندو با اين موقعيت ممتاز در المپيك و جهان با اين همه هزينه اي كه صرف ورزش و به خصوص فوتبال مي شود مورد بي مهري معدود باشگاه هاي متمول واقع شوند؟!تكواندو كه ديگر مثل ورزشهايي چون تنيس، پينگ پنگ و بدمينتون نيست كه سرمايه گذاران و سياست گذاران در ورزش به بهانه موقعيت نازل بين المللي از كنار آن به آساني عبور كنند.