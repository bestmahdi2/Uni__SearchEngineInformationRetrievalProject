محيط زيست در كل كشور 10 سلاح بيهوش كننده دارد
معاون محيط طبيعي سازمان حفاظت محيط زيست گفت: محيط زيست در كل كشور نزديك به 24 سلاح بيهوشي دارد كه 14 قبضه آن از كار افتاده و تنها 10 قبضه آن كار مي كند.
انوشيروان نجفي، در جمع خبرنگاران افزود: بايد در هر استان كشور 6 تا 7 قبضه سلاح بيهوشي وجود داشته باشد كه قيمت هر كدام از آنها حدود 250 هزار تومان است. وي در خصوص بحث اكوتوريسم گفت: 350ميليون تومان اعتبار براي 20 منطقه از 49 منطقه اي كه پتانسيل جذب اكوتوريسم را دارند تخصيص داده شده است. معاون محيط طبيعي سازمان محيط زيست ادامه داد: محيط زيست براي سپردن اداره بخش اكوتوريسم به بخش خصوصي اعلام آمادگي مي كند. نجفي اظهار داشت: برخي ادعا مي كنند سازمان حفاظت محيط زيست تخلفاتي دارد اما چنانچه هر فردي اطلاعي از تخلف در اين سازمان دارد، مي تواند به مراجع قانوني ارجاع دهد تا مورد رسيدگي قرار گيرد.
اسماعيل رمضاني، مديركل نظارت و بازرسي سازمان حفاظت محيط زيست نيز از اصلاح آئين نامه محيط بانان خبر داد و گفت: آئين نامه مربوط به امور محيط بانان براي اجرايي شدن داراي نواقصي بود كه بنا شده اصلاح لازم صورت گيرد. وي افزود: رسيدگي به وضعيت محيط بانان نيازمند فراهم كردن تجهيزات و امكانات لازم براي اين افراد است كه سازمان در اين راستا حركت مي كند.
مديركل نظارت و بازرسي سازمان حفاظت محيط زيست، وجود گارد ساحلي را ضروري دانست و گفت: قرار است با توجه به اينكه كشتي ها و نفتكش ها مشكلات بسياري را براي محيط زيست دريايي ايجاد مي كنند، گارد ساحلي براي پالايش مستمر اين آلودگي ها ايجاد شود. سيدخلاق ميرنيا، معاون محيط زيست انساني سازمان حفاظت محيط زيست در خصوص عدم اجراي قانون مديريت پسماندها توسط دستگاههاي مختلف گفت: تمام دستگاهها موظف به اجراي قانون مديريت پسماندها هستند.
محمود رئيس  زاده، معاون توسعه مديريت و امور مجلس سازمان حفاظت محيط زيست نيز گفت: مبلغ كلي بودجه ستادي، هزينه  اي و تملك دارايي براي سال 85، 713 ميليارد ريال است كه از اين مقدار 103 ميليارد ريال بودجه ستادي و هزينه و 610 ميليارد ريال بودجه  هاي طرح تملك دارايي است.