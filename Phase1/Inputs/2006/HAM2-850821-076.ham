tيفا از ايران استعفاي رسمي دادكان و يا اساسنامه جديد را مي خواهد
فوتبال ايران در خطر محروميت جدي
گروه ورزشي- مصلحت اين گونه است كه در چنين شرايطي سكوت اختيار كنيم. زماني كه حادثه خبر مي شود، ديگر كسي دوست ندارد خود را درگير مسئله حاد كند. دوستان قلم به دست ما هم ترجيح مي دهند از جنگ لفظي اين و آن در فوتبال بگويند تا موضوعي كه به طور جدي ورزش و فوتبال ما را تهديد مي كند. مهلت فيفا به فدراسيون فوتبال ايران تا روز چهارشنبه 24 آبان ماه تعيين شده است. اگر اين اتفاق به وقوع بپيوندد فوتبال تعطيل خواهد شد و اين اخبار ريز و درشت نيز ديگر براي مطبوعات نخواهد جوشيد. صورت مسئله خيلي ساده است. مديران و دولتمردان ما بايد خوب دانسته باشند كه فيفا(فدراسيون جهاني فوتبال)يك ارگان مستقل، پرقدرت و غيرسياسي است و تلاش نموده است طي يك قرن فعاليت، خود را از تمام جريانات متغير و ثابت سياست دور نگه دارد. به همين دليل بندبند اساسنامه اصلي و داخلي و آئين نامه هاي قاره اي و منطقه اي خود را با پرهيز از دخالت هاي مردان سياسي و دولتي تنظيم و اجرا مي كند. اگر قرار بود فيفا اين استقلال را در چارچوب اساسنامه خود حفظ نكند و دستخوش جريانات سياسي قرار گيرد، امروز فيفا و فوتبالي بدين شكل وجود نداشت. فيفا با صراحت مي گويد، فدراسيونهاي فوتبال هر كشور مستقل و بر اساس اساسنامه تائيد شده فيفا به فعاليت خود ادامه مي دهند. رئيس فوتبال هر كشور را مجمع آن فدراسيون انتخاب و با تأييد آن تا زماني كه مجمع آن را بركنار و يا شخص رئيس استعفا نداده است هيچ قدرتي نخواهد توانست رئيس را بركنار كند. كارنامه فدراسيون در مجمع كه بالاترين قدرت تصميم گيري است مورد ارزيابي قرار مي گيرد و اعضاي مجمع مي توانند رئيس را به دلايل متعدد بركنار نمايند. ماجراي فوتبال ما در قبل و بعد از جام جهاني دچار پيچيدگي خاصي شده است. رئيس فدراسيون محمد دادكان استعفا نداده است و فيفا نيز طبق مقررات او را رئيس مي داند و بس. رئيس سازمان تربيت بدني به دليل عدم نتيجه گيري فدراسيون دادكان او را از كار بركنار و براي فدراسيون سرپرست تعيين كرده است. اين حركت و عمل يعني خلاف قوانين فيفا.
اگر سازمان تربيت بدني بخواهد به اين حركت خود شكل قانوني بدهد دو كار مي تواند انجام دهد؛ اول، نوشتن اساسنامه جديد و ارائه آن به فيفا و تأييد اين اساسنامه از طرف فيفا. دوم، استعفاي محمد دادكان كه مورد تأييد فيفا باشد. اين اتفاق نيز بايد با دستخط خود محمد دادكان و امضاي ايشان نوشته شده باشد و يا سازمان تربيت بدني مداركي را جمع آوري كرده باشد كه نشان از استعفاي دادكان داشته باشد. اگر شرايط ياد شده وجود نداشته باشد، فيفا به دليل تخلف سازمان تربيت بدني و كنار گذاشتن محمد دادكان و ارائه ندادن اساسنامه جديد و عدم برگزاري مجمع(كه توسط خود محمد دادكان بايد انجام شود)فدراسيون فوتبال ايران را محروم خواهد نمود.
طي يك هفته گذشته تلاش شد تا مسئولين بالاتر محمد دادكان را راضي به استعفاي رسمي كنند، اما دادكان هنوز استعفاي خود را ارائه نداده است. اگر اين اتفاق بيفتد، سازمان تربيت بدني بايد مدارك لازم را جهت استدلال منطقي براي ثابت نمودن استعفاي دادكان ارائه دهد، در غير اين صورت بايد منتظر محروميت سنگين براي فوتبال بود.
ساده ترين راه، استعفاي دادكان است و يا تهيه اساسنامه جديد و ارسال آن به فيفا و يا ارائه مداركي كه تأييد كند دادكان استعفا داده است. آيا اين قصه پركشمكش و هيجان آور فوتبال پايان خوش خواهد داشت؟