تور دوچرخه سواري دور كوير يزد اواخر اسفند برگزار مي شود
يزد:هشتمين دوره مسابقات دوچرخه سواري قهرماني كشور- «تور دور كوير» كه قرار بود اوايل اسفند ماه سال جاري به ميزباني استان يزد برگزار شود- تا اواخر اسفندماه به تعويق افتاد.
سيد حسين سعيدنامه ضمن اعلام اين خبر تصريح كرد:  پيرو مذاكراتي كه با مشاور فرهنگي- ورزشي شركت فولاد آلياژي ايران انجام شد، مقرر گرديد هشتمين تور دور كوير يزد با همكاري اين شركت و اداره كل تربيت بدني استان يزد، اواخر امسال برگزار شود.
رئيس هيأت دوچرخه سواري استان يزد همچنين خاطرنشان كرد: مدير كل تربيت بدني استان نيز به لحاظ نقش كشوري اين رقابت ها، در خصوص هر چه بهتر برگزار شدن اين دوره از مسابقات قول مساعد داده است.