عامرخان و بازي در فيلم پاكستاني
گروه ادب و هنر: عامرخان دوست دارد در پاكستان در يك فيلم سينمايي بازي كند. اين سوپراستار مطرح و مسلمان سينماي هند، مي گويد حتي علاقه مند به تهيه يك فيلم در كشور همسايه اش است.
به نوشته bbc، بازيگر 46ساله سينماي هند در يك گفت و گوي اختصاصي با بخش آسيايي اين شبكه تلويزيوني، گفت كه اگر يك فيلمنامه خوب از طرف همكاران پاكستاني اش به او پيشنهاد شود، حتماً در فيلم هاي پاكستاني بازي خواهد كرد. به گفته وي در هر دو كشور هند و پاكستان ما نيروهاي مستعد زيادي داريم. تصورم اين است كه اين نيروها براي سرگرم كردن مردم كشورهاي خود- و همچنين بقيه جهان- بايد با هم متحد شده و كار مشترك كنند. به همين دليل اگر پيشنهاد خوبي از طرف مقابل داشته باشم، فرصت بازي در آن را از دست نخواهم داد. من هميشه دوست داشتم كه در فيلمي در پاكستان بازي كنم.
نمايش فيلم هاي هندي در پاكستان از سال 1965ممنوع بوده است. طي دو سال اخير و به دنبال مذاكرات سياسي مسئولين رسمي دو كشور، هنرمندان سينمايي در هند و پاكستان تلاش هاي زيادي براي تبادل فيلم و هنرمند انجام داده اند و از دولت هاي مركزي خود خواسته اند كه سياست آشتي را در پيش بگيرند.
عامرخان كه در حال حاضر يكي از محبوب ترين چهره هاي سينمايي در هند و پاكستان است، سه سال قبل فيلم« لاگان »را بازي و تهيه كرد كه نامزد دريافت اسكار بهترين فيلم خارجي سال شد. فصل گذشته هم فيلم پرفروش
«رنگ ده بستني» او به روي پرده سينماهاي هند رفت.