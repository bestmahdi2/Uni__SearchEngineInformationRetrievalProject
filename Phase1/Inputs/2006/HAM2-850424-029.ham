برنامه هاي بزرگداشت هفته بهزيستي اعلام شد
گروه اجتماعي - برنامه هاي هفته گراميداشت بهزيستي اعلام شد. 24 تا 30 تيرماه هر سال بنام هفته بهزيستي و تأمين اجتماعي نامگذاري شده است.
روز نخست هفته بهزيستي، بنام «بهزيستي، رسانه  ها و مسئوليت اجتماعي» نامگذاري شده است كه در همين روز نمايشگاه بهزيستي با حضور وزير رفاه در محل كانون پرورش فكري كودكان و نوجوانان براي بازديد عموم افتتاح خواهد شد. روز دوم بنام «بهزيستي، رفاه اجتماعي، مقام زن و انديشه امام «ره»»رقم خورده است كه همايش مديران زن اين سازمان برگزار مي شود.
سومين روز از هفته بهزيستي نام «بهزيستي، تحكيم بنيان خانواده» را بر خود دارد. از برنامه هاي روز سوم مي توان به افتتاح ناوگان جديد بهزيست كار، تقدير از برگزيدگان حوزه پيشگيري و بازديد اعضاي كميسيون اجتماعي از شيرخوارگاه آمنه نام برد.
«بهزيستي،كارآفريني و كرامت انساني» عنوان چهارمين روز از هفته بهزيستي است كه به بررسي عملكرد و مشكلات ngoها و تقدير از معلولان برتر و مراقبان برگزيده بيماران رواني مزمن در اين روز انجام خواهد شد. روز پنجم عنوان «بهزيستي، توانبخشي و همياري» را يدك مي كشد و در اين روز قرار است معلولين به ارتفاعات تهران صعود كنند.
آخرين روز اين هفته كه به برگزاري مسابقه فوتبال اختصاص دارد. نام «بهزيستي، خدمت رساني و سازمانهاي مردمي» را بر خود نهاده است.