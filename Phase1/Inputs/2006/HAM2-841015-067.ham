وزارت  بهداشت  اعلام كرد:
ممنوعيت مصرف  نوشابه هاي  گازدار در مراكز دولتي
گروه اجتماعي: مديركل  دفتر بهبود تغذيه  جامعه  وزارت  بهداشت ، درمان  و آموزش  پزشكي ،گفت : براساس  مصوبه  شوراي  عالي  سلامت ، مصرف  نوشابه هاي  گازدار در وزارتخانه ها و سازمان هاي  دولتي ، ممنوع  است .دكتر سيد مرتضي  صفوي  افزود: براساس  مصوبه  جلسه  شوراي  عالي  سلامت ، دوغ هاي  بدون  گاز و كم  نمك ، آب  و يك  نوع  آبميوه ، جايگزين  نوشابه هاي  گازدار در مراكز دولتي  خواهد شد.وي  گفت :مصوبه  يادشده  در قالب  دستورالعملي  به  سازمانها و ادارات  دولتي  ابلاغ  مي شود.
بر اساس  مصوبه  شوراي  عالي  سلامت ، نوشابه هاي  گازدار از عوامل  تهديدكننده  سلامت  انسانها محسوب  شده  و سازمانهاي  دولتي  بر همين  اساس  موظف  به  جلوگيري  از مصرف  آن  در بين  كاركنان  هستند.مدير كل  دفتر بهبود تغذيه  جامعه  وزارت  بهداشت  گفت : همچنين  تمامي  سازمانها و ادارات  دولتي  موظف  هستند به  منظور اصلاح  الگوي  تغذيه اي  جامعه، ميوه  و خشكبار سالم  و بهداشتي  را جايگزين  كيك ، كلوچه ، بيسكويت  و ساير محصولات  غذايي  قند و شكر كنند.
وي  افزود: در جهت  اصلاح  الگوي  تغذيه اي  در سازمانها و ادارات  دولتي  اين  سازمانها موظف  هستند از ميان  وعده هاي  باارزش  تغذيه اي  بالا، براساس  دستورالعمل  تغذيه  در مراكز عمومي  دفتر بهبود تغذيه  جامعه  وزارت  بهداشت  استفاده  كنند.