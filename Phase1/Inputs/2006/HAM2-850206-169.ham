گفت وگو ي احمدي نژاد با جواد مالكي
ايرنا: محموداحمدي نژاد رئيس جمهوري در گفت وگوي تلفني با جوادالمالكي نخست وزير عراق، ابراز اميدواري كرد: تشكيل دولت جديد و دائمي عراق، زمينه ساز استقرار كامل و قدرتمند حكومت مردمي اين كشور باشد.
احمدي نژاد با اشاره به اعتقادات مشترك مذهبي و روابط ديرينه دوملت ايران و عراق گفت: ملت ايران خود را در غم ها و شاديهاي برادران عراقي شريك مي داند و همچون گذشته حامي و پشتيبان ملت و دولت مردمي عراق خواهدبود.
جوادالمالكي نخست وزير عراق نيز در اين گفت وگو با قدرداني از مواضع مثبت دولت و مردم ايران در قبال مسايل عراق، گسترش روابط همه جانبه دوكشور همسايه و برادر ايران و عراق را باعث تامين امنيت و استقرار صلح و ثبات در منطقه دانست و گفت: دولت جديد عراق براي گسترش روابط با همه كشورها به ويژه كشورهاي همجوار تلاش خواهد كرد.