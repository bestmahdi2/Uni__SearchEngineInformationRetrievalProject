نايب رئيس و دبير فدراسيون بدمينتون انتخاب شدند
گروه ورزشي - مجمع عمومي فدراسيون بدمينتون صبح پنج شنبه به رياست كيومرث هاشمي رئيس مركز توسعه ورزش قهرماني، مهدي كرباسيان رئيس فدراسيون و رؤساي هيأت هاي استان ها جهت انتخاب نايب رئيس و دبير جديد اين فدراسيون برگزار شد.در پايان اين مجمع محمدحسين عالمي و محمدرضا پوريا توانستند با آراي حاضرين به ترتيب به عنوان نايب رئيس و دبير فدراسيون انتخاب شوند. عالمي بيش از ده سال عهده دار سمت دبيري فدراسيون بدمينتون بود و پوريا نيز همانند وي در كميته هاي مختلف از جمله كميته مسابقات حضوري پررنگ داشت. در اين انتخابات همچنين مرتضي مداحي و غلامرضا پارسا به عنوان كارشناس خبره و بازرس جديد معرفي شدند.