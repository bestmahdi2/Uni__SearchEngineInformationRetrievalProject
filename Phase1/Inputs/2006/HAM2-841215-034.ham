توسعه آموزش مهارتهاي زندگي دختران و زنان
گروه اجتماعي : شوراي فرهنگي - اجتماعي زنان در پانصد و بيست و چهارمين جلسه خود، توسعه آموزش مهارتهاي زندگي دختران و زنان در خانواده و اجتماع را بررسي كرد. شوراي فرهنگي - اجتماعي زنان، هدف از توسعه آموزش مهارتهاي زندگي را بالا بردن سطح توانمندي زنان در عرصه هاي مختلف اخلاقي، فقهي، مديريتي، ارتباطي و مشخص كردن سنين مخاطبين و انواع مهارتها اعلام كرد.
همچنين در اين جلسه اعضاي شورا پيشنهادهايي پيرامون «ضرورت بررسي موضوع مهارتهاي زندگي از جهات مختلف سني، حيطه فرهنگي، اجتماعي و اقتصادي براي رسيدن به يك زندگي مطلوب»، «تدوين و تنظيم سياست جامع و عام براي توانمندسازي همه افراد جامعه اعم از زن و مرد و ايجاد توازن در سطح جامعه»، «ضرورت بازنگري كتابها و منابع آموزشي و روش آموزشهاي موجود»، «استفاده از تجربيات و روشهاي متداول در كشورهاي ديگر مشروط بر بومي سازي آن بر اساس اصول و مباني فرهنگ اسلامي ايراني» ارائه كردند.