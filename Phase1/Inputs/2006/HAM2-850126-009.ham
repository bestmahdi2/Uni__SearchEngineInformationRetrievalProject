كوتاه
راگبي ايراني
محمد سرابي - مرداني بسيار تنومند با لباس هاي زره مانند كه زير پيراهن پوشيده اند. با كلاه ايمني كه در جلوي صورت به وسيله ميله هايي به شكل نرده پوشانده شده اند. مسابقه اي در يك مستطيل سبز رنگ. بازي سراسر زد و خورد است. ضربه با سر و شانه و آرنج يك تكنيك معمولي محسوب مي شود و چند برانكارد در كنار زمين هميشه آماده هستند. پس از سوت داور صداي برخورد بازيكنان كه بي شباهت به تصادف اتومبيل ها نيست شنيده مي شود.
بازي آغاز شده است. فوتبال آمريكايي را مي شناسيد. خشن ترين بازي جمعي دنيا كه مثال خوبي از خشونت آمريكايي شمرده مي شود. زره هاي فايبرگلاس بعد از يك بازي ديگر قابل استفاده نيستند.
آگهي
حدود 6 سال قبل در يكي از روزنامه هاي پرشمار آن دوران كنار صفحه ورزشي يك آگهي نزديك به اين مضمون به چاپ رسيد قابل توجه جوانان هيكل دار و گردن كلفتي كه علاقه مند به ورزش هستند. فدراسيون راگبي ايران تأسيس شد.
چندماه پيش هم خبري در گوشه يكي از روزنامه ها چاپ شد با اين عنوان كه تيم راگبي بانوان خراسان شمالي در يك بازي دوستانه شركت كرد. راگبي؟ بانوان؟! خراسان شمالي!!
ظاهراً ورزش راگبي نيز در كنار ديگر ورزش هاي جمعي ايران برگزار مي گردد و اگرچه انعكاسي در رسانه ها نمي يابد ولي به موفقيت هايي دست پيدا كرده است. مسئولان اين فدراسيون كه در مجاورت ورزشگاه شهيد شيرودي دفتر دارد مدعي هستند كه در صورت مورد توجه قرار گرفتن ورزش راگبي استعدادهاي نهفته بسياري كه در ايران وجود دارد شكوفا خواهد گشت.
فوتبال، راگبي، فوتبال آمريكايي
اولين نكته  اساسي در بررسي اين ورزش استثنايي تفاوت ميان راگبي و فوتبال آمريكايي است. مسئول روابط عمومي فدراسيون راگبي مي گويد: ما به فوتبال آمريكايي نمي پردازيم. فوتبال آمريكايي از راگبي مشتق شده و ورزش ملي آمريكا لقب گرفته است، در حالي كه راگبي يك ورزش جهاني بسيار پرطرفدار است كه براصول علمي تكيه دارد. متأسفانه اين دو ورزش در ايران با يكديگر يكسان شمرده مي شود ولي من مطمئن هستم كه اگر مسابقات راگبي از تلويزيون پخش شود به دليل پيچيدگي و تحرك خاصي كه دارد طرفداران بسياري را به خود جذب خواهد كرد.
اما راگبي چه جذابيتي مي تواند داشته باشد؟ بهروز عنافچه از مربيان اين ورزش چند نكته را براي ما توضيح مي دهد. در راگبي پاس به جلو آفسايد محسوب مي شود و توپ را تنها مي توان به سمت عقب و دو طرف انداخت كه باعث مجموعه اي از حركات غيرمستقيم مي شود. دروازه ها تمام مساحت دو خط عرضي زمين هستند كه براي گل زدن بايد توپ را از آنها رد كرد و به زمين گذاشت. براي شوت كردن هم بايد توپ از سمت بالاي دروازه ميله اي رد شود كه حداقل 3 متر تا زمين فاصله دارد علاوه بر اينكه شوت كردن يك توپ خربزه اي كه وزن و شكل نامتقارن دارد بسيار مشكل است. حتماً وضعيتي را كه اعضاي دو تيم به حالت هجومي در مقابل هم صف مي كشند ديده ايد. اين وضعيت چند حالت متفاوت دارد كه به نام هاي راك، اسكرام و... ناميده مي شود و هر كدام قوانين و محدوديت هاي مخصوص به خود را دارد.
فدراسيون
در ايران فدراسيون مشترك بيس بال، كريكت، سافت بال و راگبي به امور اين چهار رشته مي پردازد. در سالهاي پيش از انقلاب داوود نصيري، پيگير مسائل مربوط به اين ورزش بود تا 6سال قبل كه به همت بيژن صفاتيان و عليرضا اعرابي فدراسيون راگبي تأسيس شد و چندي پيش كاشاني موفق گشت ارتباط رسمي آن را با فدراسيون جهاني راگبي به رياست سيدماينر برقرار كند. عبدالله رمضان زاده سخنگوي دولت پيشين كه در دوران تحصيل در خارج از كشور با اين ورزش ها آشنا شده بود مدتي رياست اين فدراسيون را برعهده داشت. ولي در حال حاضر فدراسيون اين چهار ورزش فاقد رئيس مي باشد و از اين جهت دچار مشكلاتي شده است. فدراسيون راگبي سريلانكا در سال 1897 تأسيس شد و فدراسيون راگبي ايران در سال 2000 ولي با وجود اينكه بيش از چهار سري مسابقات كشوري(2سري قهرماني كشور و 2سري دهه فجر)برگزار نشده است در رقابت هاي جام باشگاه هاي جهان در كشور امارات شيوه بازي و مهارت بازيكنان ايران توجه بسياري از تيم هاي مشهور را جلب كرده بود. همين طور موفقيت تيم راگبي تبريز در مسابقات آسيايي باكو( مقام اول در آماتور و چهارم در حرفه اي)نيز ثابت كرد كه اين ورزش قدرت و آمادگي بسياري براي حضور در رقابت هاي بين المللي و كسب موفقيت و افتخار براي ايران را دارد.