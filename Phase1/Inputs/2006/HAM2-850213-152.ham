در دومين روز سفر امير قطر به تهران مطرح شد:
گسترش روابط تهران- دوحه، تحت تأثير ساير عوامل خارجي قرار نخواهد گرفت
گروه سياسي: امير قطر در دومين روز سفر خود به تهران، روز پركاري را گذراند. وي ديروز با محمود احمدي نژاد، منوچهر متكي و مصطفي محمد نجار ديدار كرد.
اما جالب ترين نكته ديدارهاي وي در حاشيه مراسم خداحافظي وي رخ داد. «شيخ محمدبن خليفه آل ثاني» هنگام خداحافظي با آرزوي پيروزي تيم ملي فوتبال ايران در جام جهاني گفت: اميدوارم «تيم ملي ايران» و «تيم ملي خليج فارس عربي» در جام جهاني يكي از تيم هاي پيروز باشند كه احمدي نژاد خطاب به وي گفت: «البته از زماني كه امير قطر به مدرسه مي رفته، در كتاب هاي درسي كشورش هم خليج فارس نوشته شده بود نه خليج فارس عربي.»
در اين هنگام شيخ حمدبن خليفه آل ثاني كه ديد سخن نابجايي گفته است، بلافاصله خطاب به رئيس جمهوري ايران گفت: البته الان كه خليج فارس متعلق به همه است و اميدوارم با افزايش قيمت نفتي كه شاهد هستيم، توسعه و ارتقاي همه جانبه را در منطقه خليج فارس شاهد باشيم.احمدي نژاد نيز براي اين كه اين موضوع كش  پيدا نكند، ابراز اميدواري كرد بازيهاي آسيايي به شكل مطلوبي برگزار شود.
تأكيد اميرقطر بر برخورداري ايران از انرژي هسته اي
شيخ  حمد بن  خليفه  آل  ثاني  امير قطر برخورداري  از فناوري  هسته اي  صلح  آميز را حق  مسلم جمهوري  اسلامي  ايران  دانست  و گفت : اعتقاد داريم  ساخت نيروگاه  هسته اي  براي  كاربرد مسالمت  آميز براي  همه  كشورها ازجمله  ايران آزاد و مباح  است .
امير قطر اين  اظهارات  را قبل  از ترك تهران  و بعد از امضاي  موافقتنامه ها و يادداشت  تفاهم هاي  همكاري  بين ايران  و قطر، در گفت وگو با خبرنگاران  و در پاسخ  به  سئوالي  در خصوص  موضع قطر در خصوص  فعاليتهاي  صلح  آميز هسته اي  ايران ، عنوان  كرد.
به گزارش ايرنا، حمد بن  خليفه  آل  ثاني  افزود: قطر تأكيد دارد كه  استفاده  از فناوري  صلح آميز و نيروگاههاي  هسته اي  براساس  قوانين  آژانس  بين المللي  انرژي  هسته اي  صورت  گيرد.امير قطر همچنين  سفر به  جمهوري  اسلامي ايران  را فرصت  بسيار خوبي  براي تقويت  روابط دو كشور و گسترش  مناسبات  دو جانبه  بين  تهران  - دوحه  دانست  و اظهار اميدواري  كرد با موافقتنامه ها و يادداشت  تفاهم هايي  كه  در اين  سفر به  امضاي  مقامات  دو كشور رسيد، روابط ايران  و قطر در سطوح  مختلف  اقتصادي  و سياسي ، بيش  از پيش  تعميق  يابد.
رئيس  جمهوري  اسلامي ايران  نيز در اين  مصاحبه  مشترك، روابط ايران  و قطر را تاريخي  و پايدار برشمرد و گفت : دو طرف  مصمم  به  گسترش  و توسعه  روابط در همه  زمينه ها هستند و براي  اين  منظور تلاش  مي كنند.
احمدي  نژاد تصريح  كرد: پيش  بيني  مي شود با سفر امير قطر به  جمهوري  اسلامي  ايران  كه  به  دعوت  اينجانب  انجام  شده است ، گامهاي  موثري  در جهت  گسترش و توسعه  روابط و مناسبات  داشته  باشيم .
احمدي  نژاد خاطرنشان  كرد: در مذاكراتي  كه  با امير قطر داشتيم ، توافق كرديم  كه  گسترش  روابط تهران  - دوحه  تحت  تاثير ساير عوامل  خارجي  قرار نگيرد.
امير قطر، پيشرفت صنايع دفاعي ايران را ستود
سردار سرتيپ  مصطفي  محمد نجار وزير دفاع  و پشتيباني  نيز روز گذشته  با امير قطر ديدار و گفت وگو كرد.
در اين  ديدار وزير دفاع  با اشاره  به  روابط ديرينه ، علايق  و منافع  مشترك  دو كشور بر گسترش  و توسعه روابط دفاعي  ميان  ايران  و قطر تأكيد كرد.
سردار نجار در اين  ديدار خاطرنشان  كرد: جمهوري  اسلامي ايران  مصمم  است با همكاري  و مشاركت  ساير كشورهاي  منطقه ، خليج  فارس  را به  امن ترين  منطقه  جهان  تبديل  كنند.
وي  همچنين  بر هوشياري  رهبران  كشورهاي  منطقه  در مسايل  امنيتي  و سياسي كشور عراق  تأكيد كرد و خواهان  تداوم  كمك  جهت  تقويت  امنيت  اين  كشور به دور از هرگونه  اشغالگري  شد.
امير قطر در اين  ديدار از پيشرفت  علمي ، صنايع  نظامي و دفاعي  ايران ابراز خرسندي  كرد و خواستار تداوم  همكاري هاي  دفاعي  جمهوري  اسلامي ايران  و قطر شد.
استقبال وزير خارجه ايران از سرمايه  گذاري قطر
در ادامه برنامه هاي ديدار امير قطر در كشورمان، ديروز منوچهر متكي وزير امور خارجه هم با وي ملاقات و طي آن اهم تفاهمات پنجمين كميسيون همكاري هاي مشترك اقتصادي دو كشور و تحولات منطقه اي مورد گفتگو قرار گرفت. به گزارش مهر، شيخ حمد بن خليفه آل ثاني امير قطر، سياست دولت قطر را ارتقاي مناسبات ميان تهران و دوحه در كليه زمينه ها برشمرد و گفت: روابط ايران و قطر بايد الگوي مناسبات در منطقه باشد.
وي همچنين ابعاد مثبت اين همكاريها در مناسبات ميان كشورهاي اسلامي را حائز اهميت بر شمرد و اظهار داشت: ديدگاه و عزم مشترك براي پيشبرد مناسبات و همكاريهاي منطقه اي و مشورت هاي نزديك ميان دو كشور، روند همكاريها را تسريع و گامهاي جديد را امكان پذير مي سازد.
وزير امور خارجه كشورمان كه رياست طرف ايراني كميسيون همكاريهاي مشترك اقتصادي را بعهده دارد، ضمن برشمردن رئوس توافقات بعمل آمده در اجلاس پنجم، از سرمايه گذاري شركت هاي قطري در پروژه هاي مختلف استقبال كرد. ايشان توافق طرفين براي ديدارهاي منظم وزارت خارجه براي رايزني هاي مستمر در خصوص تحولات دوجانبه و منطقه اي را مهم توصيف كرد.
متكي تاكيد كرد: جمهوري اسلامي ايران خواهان استفاده از ظرفيتهاي عظيم منطقه براي تامين امنيت و تقويت همكاريهاي منطقه اي در ابعاد مختلف مي باشد و تقويت تماس و گفتگو و همكاريهاي درون منطقه اي راهكار مفيد براي استفاده از ظرفيت عظيم منطقه براي توسعه است.
اشغال عراق سرمنشأ مشكلات امنيتي
رئيس مجمع تشخيص مصلحت نظام و شيخ حمدبن خليفه آل ثاني امير قطر صبح ديروز با يكديگر ديدار و پيرامون مسائل دوجانبه و منطقه گفت و گو كردند.
به گزارش مهر، آيت الله  هاشمي رفسنجاني اتحاد كشورهاي حوزه خليج فارس در تامين امنيت منطقه را مهم ارزيابي كرد و اشغال عراق را سرمنشأ مشكلات امنيتي منطقه عنوان كرد و گفت: اشغالگران در عراق درس كافي گرفته اند كه اتكاي صرف به تجهيزات نظامي و نيرو براي تامين منافع و امنيت كفايت نمي كند.
وي همچنين حضور كشور قطر در شوراي امنيت را به نفع كشورهاي عربي، اسلامي و منطقه خليج فارس عنوان كرد.
در اين ديدار شيخ حمدبن خليفه آل ثاني روابط دو كشور را مطلوب و رو به گسترش خواند و تصريح كرد: اميدوارم در اين سفر با تشكيل كميته مشترك اقتصادي ميان دو كشور، شاهد رشد روابط قطر و جمهوري اسلامي ايران باشيم.
امير قطر با اشاره به استفاده ايران از انرژي هسته اي و مخالفتهايي كه توسط برخي قدرتها با آن مي شود، راه برون رفت از اين مسئله را مذاكره و تعديل مواضع طرفين عنوان كرد و گفت: عدم اظهارات تحريك آميز از سوي طرفين موضوع و فعاليت ايران براي رايزني با كشورهاي منطقه مي تواند فرصت را براي سوء استفاده برخي از اوضاع فعلي و تلاش براي ناامن جلوه دادن اين منطقه بگيرد.