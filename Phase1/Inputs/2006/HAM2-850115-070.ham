وام 3 ميليون توماني وديعه مسكن در شوراي پول و اعتبار تصويب نشده است
فارس: يك مقام مسئول در بانك مسكن گفت: عدم ابلاغ پرداخت تسهيلات 3 ميليون توماني قرض الحسنه وديعه مسكن به بانك مسكن احتمالا به دليل تصويب نشدن اين مصوبه در شوراي پول و اعتبار است.
اين مقام مسئول افزود: مصوبات شوراي پول و اعتبار تا زماني كه ابلاغ نشود محرمانه است، بنابراين بانك مسكن هيچ اطلاعي از بابت اينكه وام 3 ميليون توماني وديعه مسكن در اين شورا تصويب شده يا نه ندارد اما اين عدم ابلاغ نشان مي دهد كه هنوز شوراي پول و اعتبار اين مصوبه را تصويب نكرده است.
وي تأكيد كرد: تا زماني كه شوراي پول و اعتبار مصوبه پرداخت تسهيلات قرض الحسنه وديعه مسكن را به بانك مسكن ابلاغ نكند، بانك مسكن نمي تواند اين مصوبه را به مرحله اجرا بگذارد.