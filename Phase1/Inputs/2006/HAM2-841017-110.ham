قرعه كشي هندبال قهرماني آسيا
ايران با ژاپن، قطر، عربستان و چين همگروه شد
گروه ورزشي: رقابت هاي هندبال قهرماني آسيا(انتخابي جهان)در مقر كنفدراسيون آسيا در كويت قرعه كشي شد. ده تيم حاضر در اين بازيها از جمله ايران در دو گروه پنج تيمي تقسيم شدند. براساس قرعه كشي صورت گرفته كه نماينده ايران داود توكلي رئيس ايراني كميته داوران آسيا بود، تيم ملي هندبال كشورمان با تيم هاي ژاپن، قطر، عربستان و چين همگروه شد.
تيم هاي كويت، تايلند، اردن، بحرين و كره جنوبي هم در گروه يك قرار گرفتند. اين مسابقات طي روزهاي 21 تا 3 اسفند ماه سال جاري در شهر بانكوك انجام خواهد شد و سه تيم برتر جواز صعود به مسابقات جهاني را دريافت مي دارند.