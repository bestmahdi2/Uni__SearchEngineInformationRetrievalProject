ناظر فدراسيون بسكتبال:
گل تيم پگاه فارس سالم بود
توپ بازيكن پگاه فارس در اوج بود كه زمان تمام شد و توپ وارد سبد شد، طبق قانون چنين گلي صحيح است.
فخرالدين حمزه عليپور ناظر بازي دو تيم پگاه فارس و صبا باتري كه ازجمله داوران بين المللي و پيشكسوت بسكتبال است و سابقه قضاوت مسابقات آسيايي را نيز دارد، با بيان مطلب فوق در گفتگو با خبرنگار مهر اظهارداشت: 9/6 ثانيه به پايان بازي زمان باقي مانده بود كه پگاه بازي را ازبيرون آغازكرد ويكي ازبازيكنان توپ را به سمت سبد صبا باتري پرتاب كرد كه گل نشد و بابك نظافت بازيكن ديگر پگاه فارس توپ را لمس كرده و به طرف سبد زد كه توپ به اوج كه رسيد زمان تمام شد و توپ هم وارد سبد شد كه طبق قانون چنين گلي پذيرفته شده است، بنابراين گل پگاه فارس در لحظه پاياني سالم بود.
وي افزود: هر دو داور اين بازي بسيار شجاعانه وبا احاطه كامل قضاوت كردند كه هيچ بازيكني از دوتيم نسبت به آنان اعتراض نداشت.
اما آنچه كه مسلم است زمانيكه گلي پذيرفته شد، ديگر نتيجه برگشت ندارد، با توجه به اينكه همه حاضران و داوران بر سالم بودن گل اتفاق نظر دارند.