بهداشت
لايت ها، ترك سيگار را مشكل تر مي كنند
پژوهشگران آمريكايي مي گويند در دسترس قرار گرفتن سيگارهاي كم قطران و كم نيكوتين يا سيگارهاي لايت ممكن است در واقع مانع ترك سيگار بوسيله سيگاري ها شود.
به گزارش خبرگزاري ها هيلاري اي تيندال و همكارانش از دانشگاه پيتسبورگ بر اساس پاسخ  هاي بيش از 12000 نفر كه سيگاري بودند يا قبلا سيگار مي كشيدند دريافتند كه 37 درصد اين افراد در تلاش براي كاهش صدمات ناشي از سيگار به سيگارهاي لايت رو آورده بودند، اما اين افراد بيش از 50 درصد با احتمال كمتري نسبت به آنهايي كه هرگز سيگار لايت نكشيده بودند سيگار را ترك كرده بودند.
اين پژوهشگران مي گويند يافته هاي  آنها به خصوص از اين لحاظ نگران كننده است كه بيش از سي ميليون آمريكايي كه سيگار لايت مي كشند ممكن است تحت تاثير اين برداشت غلط باشند كه اين كار ميزان صدمات به آنها را كاهش مي دهد در حالي كه آنها با تداوم سيگار كشيدن به جاي ترك كردن آن بيشتر خود را در معرض خطر قرار مي دهند.