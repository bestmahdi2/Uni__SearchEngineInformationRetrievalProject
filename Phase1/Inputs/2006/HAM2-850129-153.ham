بيانيه پاياني كنفرانس بين المللي قدس منتشر شد
گروه سياسي: سومين كنفرانس بين المللي قدس يكشنبه گذشته با صدور بيانيه اي به كار خود پايان داد.
در اين بيانيه كه متن كامل آن در ايرنا منتشر شد، بر حمايت از حقوق ملت فلسطين، ايجاد راه هاي مناسب و كاربردي براي كمك هاي رسمي و مردمي به ملت فلسطين و همچنين تأسيس و تقويت صندوقي ويژه به نام صندوق الاقصي با مديريت بانك توسعه اسلامي، تأكيد كردند.
در اين بيانيه كه در 35 بند تهيه شده، تأكيد شده كه رژيم صهيونيستي موجود در خاك فلسطين، رژيمي غاصب، نابجا، غيربومي و بيگانه با بافت منطقه عربي و اسلامي است كه شرعاً و قانوناً حق موجوديت ندارد.
اين اجلاس همچنين تأكيد دارد كه مقاومت شجاعانه و مقدس ملت فلسطين در جهت احقاق حقوق طبيعي و اصيل خود و مورد تأييد همه معاهدات و عرف بين المللي است.
كنفرانس مزبور از مقامات پارلماني و مدافعان حقوق بشر مي خواهد كه از حقوق مردم فلسطين دفاع كرده و عليه مقامات سياسي و نظامي اسرائيل به جرم ارتكاب جنايات جنگي در دادگاه هاي بين المللي به ويژه دادگاه هاي اروپايي شكايت كنند.
كنفرانس تهران ضمن مخالفت با در دست داشتن زرادخانه  هاي هسته اي توسط رژيم صهيونيستي، خواهان منطقه عاري از سلاح كشتار جمعي است. ضمن اين كه بر ضرورت احياي قطعنامه 3379 مصوب سال 1975 توسط مجمع عمومي سازمان ملل كه صهيونيسم را يكي از اشكال نژادپرستي برشمرده، تأ كيد دارد. در اجلاس اخير همچنين اهانت برخي كشورها به شخص پيامبر اكرم(ص)نيز محكوم شد.