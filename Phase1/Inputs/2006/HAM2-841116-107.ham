سازمان دامپزشكي اعلام كرد:
ايران عاري از ويروس آنفلوانزاي پرندگان است
ايرنا: رئيس  سازمان  دامپزشكي  ايران  گفت : كشور ما همچنان  عاري  از ويروس آنفلوآنزاي  مرغي  است .
حسين  حسني  افزود: تاكنون  هيچ موردي  از ابتلاي  پرندگان  و يا انسان  به  بيماري  آنفلوآنزاي  مرغي  در كشورمشاهده  نشده  است .وي  با اشاره  به  تلفات  60 قطعه  پليكان  در تالاب  انزلي  در هفته  گذشته ، اظهار داشت : نمونه برداري  از اين  پرندگان  انجام  و براي  تشخيص  علت  تلفات در اختيار آزمايشگاه  مركزي  قرار گرفته  است .
به  گفته  وي ، نتيجه  نمونه برداريهاي  صورت  گرفته  از اين  پرندگان  و دليل تلفات  آنها تا 48 ساعت  آينده  اعلام  خواهد شد.
وي  همچنين  با اشاره  به  شيوع  بيماري  آنفلوآنزاي  مرغي  در تركيه  و كردستان عراق ، گفت : هم اكنون  اقدامهاي  پيشگيرانه  و سخت گيرانه  براي  مقابله  با شيوع احتمالي  اين  بيماري  در تمام  استانهاي  مرزي  ايران  با عراق  و تركيه  شامل ايلام ، آذربايجان  غربي ، كرمانشاه ، كردستان  و خوزستان  در حال  اجرا است .
حسني  با بيان  آنكه  عمليات  پاكسازي  طيور در عمق  10 كيلومتري  مناطق  مرزي ايران  و تركيه  در استان  آذربايجان  غربي  به  اتمام  رسيده  است ، افزود: اين عمليات  از پنجشنبه  گذشته  در عمق  10 كيلومتري  مناطق  مرزي  استانهاي  ايلام ، كردستان ، كرمانشاه  و خوزستان  آغاز و تاكنون  13 هزار و 890 قطعه  پرنده  در49 روستاي  استان  كردستان  معدوم  شده اند.
وي  با تأكيد بر آمادگي  سازمان  دامپزشكي  براي  پرداخت  غرامت  به  خسارت ديدگان  اين  استانها، يادآور شد: تاكنون  20 ميليارد ريال  اعتبار براي مقابله  با اين  بيماري  در اختيار سازمان  دامپزشكي  قرار گرفته  و اين  سازمان در حال  پيگيري  براي  دريافت  30 ميليارد ريال  اعتبار ديگر از دستگاههاي ذيربط است .
رئيس  سازمان  دامپزشكي  كشور، تعداد نمونه برداريهاي  صورت  گرفته  درخصوص  آنفلوآنزاي  مرغي  را تاكنون  54 هزار مورد اعلام  كرد و گفت : نتايج  تمام نمونه برداريهاي  صورت  گرفته  منفي  بوده  است .وي  در پايان  با اشاره  به  حضور دو گروه  ناظر از سازمانهاي  بهداشت  جهاني و خواربار و كشاورزي  ملل  متحد در ايران  براي  نظارت  بر اقدامهاي  مقابله اي ايران  با آنفلوآنزاي  مرغي ، اظهار داشت : مأموريت  اين  گروهها احتمالا در يكي دو روز آينده  اتمام  و آنان  به  ساير كشورهاي  منطقه  اعزام  خواهند شد.
به گفته  وي ، اين  گروهها تاكنون  اقدامهاي  ايران  را خوب  ارزيابي  و بر آمادگي  ايران  براي  مقابله  با اين  بيماري  تأكيد كرده اند.وي  با بيان  آنكه  مراحل  فني  اقدامهاي  مقابله اي  ايران  به  تأييد گروههاي ناظر رسيده  است ، از انتشار گزارش  رسمي فعاليتهاي  صورت  گرفته  درخصوص مقابله  با آنفلوآنزاي  مرغي  در ايران  توسط اين  گروهها ظرف  15 روز آينده خبر داد.