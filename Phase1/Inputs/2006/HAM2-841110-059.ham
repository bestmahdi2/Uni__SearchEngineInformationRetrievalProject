آنفلوآنزاي پرندگان به عربستان رسيد
ايلنا: پس از تأييد ابتلاي 37 باز به بيماري آنفلوانزاي پرندگان در كشور عربستان، مقامات اين كشور اقدام به كشتار تمامي اين گروه پرندگان كردند. پس از انجام عمليات يك تيم پزشكي، بر روي «بازهايي» كه در مركز دامپزشكي رياض نگاهداري مي  شوند، ابتلاي اين گروه پرندگان به بيماري آنفلوآنزاي پرندگان تأييد و دستور كشتار آنها صادر شد. گزارشات حاكي است؛ پيش از اين در ماه نوامبر سال 2004 مقامات عربستان سعودي به منظور ممانعت از شيوع اين بيماري در كشور, ورود هرگونه پرنده را از كشورهاي همسايه ممنوع كرده بودند. گفتني است؛ تاكنون تعداد قربانيان اين بيماري در آسيا از مرز 80 نفر گذشته است.