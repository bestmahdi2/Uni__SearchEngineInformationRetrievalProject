دادوستد سهام 63 شركت در اردبيل
رئيس تالار اردبيل گفت: در معاملات هفته گذشته بورس اين استان 927 ميليون ريال از سهام شركت ها دادوستد شد.نصرت عزتي ساميان افزود: در اين مدت 368 هزار و 681 سهم متعلق به 63 شركت معامله شد.45 درصد اين سهام مربوط به خريد و 55 درصد نيز مربوط به فروش بوده است.وي ارزش ريالي سهام خريداري شده را 417 ميليون و 413 هزار ريال و ارزش ريالي سهام فروخته شده را هم 509 ميليون و 802 هزار ريال اعلام كرد.در اين هفته بيشترين معامله روي سهام توسعه معادن روي ايران صورت گرفته است.