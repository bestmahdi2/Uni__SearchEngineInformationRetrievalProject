از امروز آغاز مي شود
مرحله دوم ثبت نام كارت هوشمند بنزين براي موتورسيكلت ها
مهر: مدير برنامه ريزي شركت ملي پخش فرآورده هاي نفتي گفت: به دنبال كامل نشدن اطلاعات همه دارندگان موتورسيكلت، دورجديد ثبت نام براي كارت هوشمند سوخت از امروز در سراسر كشور آغاز مي شود.
سيد ناصر سجادي، درباره آخرين وضعيت كارت هوشمند سوخت در كشور گفت: باتوجه به اينكه اطلاعات دارندگان موتورسيكلت در مدت زمان قبلي كامل نشده، درنتيجه از امروز دور جديد ثبت نام از دارندگان موتورسيكلتي كه هنوز براي كامل نشدن اطلاعات خود مراجعه نكرده اند آغاز مي شود.
ثبت نام ها از سوي نيروي انتظامي در محل هايي كه از قبل تعيين شده انجام
مي شود.
وي همچنين افزود: مهلت پايان اين زمان معلوم نيست زيرا از سوي نيروي انتظامي مشخص مي شود.
سجادي درباره توزيع كارت هاي هوشمند گفت: از اواخر خردادماه توزيع كارت هوشمند در سراسر كشور آغاز مي شود و پيش بيني مي شود بيش از 7 ميليون كارت هوشمند سوخت براي دارندگان خودرو و تا 13ميليون كارت هوشمند سوخت براي موتورسيكلت ها صادر و توزيع شود.