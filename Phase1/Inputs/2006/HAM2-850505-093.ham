دسترسي مستقيم دوباره به ميدان هفت تير از خيابان شهيد مفتح
گروه شهري - معاون حمل و نقل و ترافيك شهرداري منطقه 7 گفت: دسترسي مستقيم به ميدان هفت تير از طريق خيابان شهيد مفتح از تقاطع شهيد مطهري مجددا امكان پذير شد.
به گزارش سما، فقيري افزود: از اين پس رانندگاني كه قصد ورود به ميدان هفت تير را دارند، بدون گردش به چپ از خيابان شهيد دكتر مفتح مستقيماً به سمت مركز شهر دسترسي دارند.
وي درباره ضرورت اين تغيير به لحاظ ترافيكي، گفت: پس از دسترسي مجدد بزرگراه مدرس از شمال ميدان هفت تير، تغيير جهت خيابان شهيد دكتر مفتح از تقاطع مطهري تا خيابان وراويني به سمت جنوب الزامي به نظر مي رسيد.
فقيري افزود: بدين ترتيب ايمني تردد عابران پياده در تقاطع خيابان هاي مطهري- مفتح افزايش يافته و تراكم ترافيكي در محور شهيد مطهري حدفاصل تقاطع خيابان مفتح تا خيابان خرداد به دليل وجود ايستگاه هاي مترو و تاكسي، كاهش مي يابد.
وي همچنين به تاثير اين تغييرات پس از افتتاح تونل رسالت اشاره كرد و بيان داشت: از آنجا كه با بهره برداري از تونل رسالت تعداد خودروهاي وارده به منطقه از طريق خيابان شهيد قنبرزاده در اوج ترافيك به 3 هزار دستگاه خودرو در ساعت مي رسد، با تغيير جهت انجام شده حذف گردش خودروها ضمن كاهش مسافت طي شده تاخير در تقاطع نيز كمتر و راندمان افزايش پيدا مي كند كه اين اقدام به رواني عبور و مرور كمك بسياري مي كند.