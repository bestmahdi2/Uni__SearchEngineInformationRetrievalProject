افزايش تلفات رانندگي
فارس: سرپرست پليس راه كشور گفت: طي هفته گذشته 663 تصادف جاده اي در كشور به وقوع پيوست كه در اين تصادفات 112 نفر از هموطنان جان خود را از دست دادند كه اين ميزان تلفات نسبت به هفته قبل از آن 44 نفر افزايش يافت.
بر اساس اين گزارش در هفته ابتدايي ماه جاري، 73فقره تصادف منجر به فوت و 590 فقره تصادف جرحي در جاده هاي كشور به وقوع پيوست كه در اين تصادفات112 نفر كشته و 889 نفر مجروح شدند. معاون عمليات ترافيكي پليس راه كشور عوامل تصادفات در جاده ها طي ماه گذشته را به ترتيب سواري و وانت بار با 52 درصد، موتورسيكلت با 27 درصد، كاميون با 12 درصد، عابر پياده با 6 درصد و وسائل نقليه مسافربري عمومي با 2درصد ذكر كرد. عمده علل شكل گيري تصادفات نيز انحراف به چپ، تخطي از سرعت مجاز، عدم رعايت حق تقدم عبور و عدم توجه به جلو است. شايان ذكر است كه ميزان تلفات جاده اي در هفته آغازين ماه جاري كه با تعطيلاتي نيز همراه نبود نسبت به مدت هفته قبل از آن رشد زيادي داشت.