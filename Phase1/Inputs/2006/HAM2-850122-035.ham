ايران خودرو ديزل در صدر قرار گرفت
گروه بورس: افزايش حجم تقاضا براي خريد سهام ايران خودرو ديزل، ديروز منجر به حذف ايران خودرو از جدول تقاضا شد.
به گزارش «همشهري» در اين روز 317 نفر براي خريد 8/2ميليون سهم ايران خودروديزل به ارزش 10ميليارد ريال به كارگزاري ها مراجعه كردند. طي دادوستدهاي اين روز، صف خريد براي سهام معادن بافق، پتروشيمي اصفهان، پتروشيمي آبادان و داده پردازي ايران تشكيل شد.
حجم تقاضا براي خريد سهام معادن بافق، روز گذشته به 799هزار برگه سهم به ارزش 7/4 ميليارد ريال رسيد. 184 نفر هم ديروز براي خريد 770 هزار سهم پتروشيمي اصفهان به ارزش 3/4 ميليارد ريال برگه دستور خريد پر كردند.
بر اساس اين گزارش، سهام سرمايه گذاري غدير، سرمايه گذاري مسكن و چادرملو روز گذشته بازارگرداني شد تا بازار روان تر شود.
از سوي ديگر بيشترين دستور فروش ها ديروز براي سهام سيمان فارس و خوزستان، سرمايه گذاري غدير و سيمان كرمان صادر شد.
در اين روز 547 نفر 9/1ميليون سهم سيمان فارس و خوزستان به ارزش 3/9ميليارد ريال را به فروش گذاشتند. 196 نفر هم 5/1ميليون سهم سرمايه گذاري غدير به ارزش 3/6ميليارد ريال را در بازار عرضه كردند و 99 نفر نيز براي فروش تعداد 249 هزار و 200 سهم سيمان كرمان به ارزش 9/4ميليارد ريال برگه فروش صادر كردند.
سيمان خاش و سيمان سپاهان نيز از جمله شركت هاي حاضر در جدول عرضه ديروز بودند.