اعمال نفوذ قطري ها در واليبال
همه چيز به ضرر ايران و شرق آسيا شد
گروه ورزشي- جدول مسابقات واليبال بازيهاي آسيايي دوحه، با اعمال نفوذ قطري ها شرايطي متفاوت با برنامه ريزي قبلي پيدا كرد. در جدول قبلي قرار بود در پايان دو مرحله از بازيها، پنج تيم آسيايي حاضر در مسابقات جهاني ژاپن به همراه سه تيم برتر دورهاي مقدماتي در جدول حذفي تكليف تيم هاي صعودكننده به مرحله نيمه پاياني را مشخص سازند كه حريف اصلي ايران براي راهيابي به نيمه نهايي قزاقستان بود. در تغييرات جديد صورت گرفته تيم هاي آسيايي حاضر در مسابقات قهرماني جهان بر اساس رتبه شان در دو گروه مرحله پاياني قرار مي گيرند و اين در حالي است كه خود قطري ها كه هرگز در واليبال آسيا موقعيتي نداشته اند با استفاده از امتيازات ميزباني و مرعوب  كردن كميته برگزاري بازيهاي واليبال شرايط را به گونه اي رديف كرده اند كه با برخورد با يكي از دو تيم تايلند و بحرين به راحتي وارد بازيهاي نيمه نهايي خواهند شد. در رقابت هاي واليبال بازيهاي آسيايي ابتدا 13 تيم حاضر در چهار گروه بازي خواهند كرد كه تيم هاي اول و دوم هر گروه به دور دوم صعود مي كنند. در دور دوم دو تيم تايلند و هند هم به جمع تيم هاي اين مرحله اضافه خواهند شد كه در خاتمه دو تيم اول هر گروه به دور سوم خواهند رسيد.با ورود نمايندگان آسيا از مسابقات قهرماني جهان در ژاپن جدول حذفي 8 تيمي در مرحله يك چهارم نهايي شكل مي گيرد.
گروه اول: 1- قطر(سرگروه)2- تيم دوم آسيا در جهان 3- تيم چهارم آسيا در جهان 4- هند
گروه دوم: 1- تيم اول آسيا(سه گروه)2- تيم سوم آسيا در جهان 3- تيم پنجم آسيا در جهان 4- يكي از دو تيم تايلند و بحرين
در اين مرحله كه بازيها به صورت حذفي خواهد بود. تيم اول هر گروه با تيم چهارم گروه مقابل و تيم دوم هر گروه با تيم سوم گروه مقابل بازي خواهند كرد و تيم هاي برنده جواز صعود به مرحله نيمه پاياني را مي گيرند. با اين جدول تنها صعود قطري هاي ميزبان از پيش قطعي به نظر مي رسد و با خاتمه مسابقات جهاني و مقام هاي كه تيم هاي ايران، قزاقستان، ژاپن، چين و كره به دست مي آورند، موقعيت شان براي كسب عنوان مشخص خواهد شد. جدول جديد كاملاً به ضرر ايران و ساير مدعيان شرق آسيا تمام شد.