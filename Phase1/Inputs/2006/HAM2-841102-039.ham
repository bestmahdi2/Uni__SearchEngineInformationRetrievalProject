اعتراض كانون سهامداران به اساسنامه هاي بورس
گروه بورس: كانون سهامداران حقيقي به روش هيأت مديره بورس براي تدوين اساسنامه جديد سازمان بورس و اوراق بهادار اعتراض كرد.
در بيانيه اي كه كانون سهامداران حقيقي به همين منظور صادر كرده آمده است:روش اجرايي هيأت مديره سازمان مبني بر تعيين اعضاي هيأت، تهيه پيش نويس اساسنامه سازمان جديد بورس از ميان اعضاي هيأت مديره فعلي بورس صحيح نيست و همچنين تخصيص مبلغ پنجاه ميليون تومان بابت هزينه هاي استفاده از نظرات كارشناسي و ساير هزينه ها به هيأت ذكر شده را درست ندانسته و ايجاد نقش كارفرمايي و پيمانكاري به صورت توأمان را صحيح نمي دانيم و اعتقادي به خود جوش بودن اين حركت نداريم، چرا كه مصوبه هيأت مديره منتخب كارگزاران را به همراه دارد. طبق قانون جديد بازار سرمايه، كارگزاران يكي از كانون هاي بازار سرمايه هستند و ايجاد نقشي فراتر براي اين تشكل، توسط هيأت مديره فعلي سازمان كارگزاران درست نيست.