اتحاد ياهو و اچ پي در جستجوي اينترنتي
گروه علمي فرهنگيشركت هاي ياهو و اچ پي(هيولت پكارد)از اين پس در زمينه جستجوي اينترنتي با يكديگر همكاري خواهند كرد.
به گزارش آسوشيتدپرس، بر پايه توافق جديد ميان اين دو شركت، از اين پس تمامي رايانه هاي شخصي و لپ تاپ هاي توليدي اچ پي در پيش تنظيمات شان از موتور جستجوي ياهو به عنوان موتور جستجوي اصلي خود استفاده خواهند كرد. موتور جستجوي ياهو پس از گوگل، پركاربرترين موتور جستجوي اينترنت است و اچ پي نيز پس از دل، دومين توليدكننده بزرگ رايانه در جهان محسوب مي شود.
بر پايه توافق جديد، از اين پس تمامي رايانه هاي ساخت اچ پي به مرورگر جديد اينترنت اكسپلورر? مجهز خواهند بود و اين مرورگر داراي نوارابزاري خواهد بود كه در آن از ياهو به عنوان موتور جستجوي اصلي رايانه، استفاده خواهد شد. ياهو اميدوار است بتواند با ترغيب ميليون ها كاربر رايانه هاي اچ پي به استفاده از موتور جستجوي خود، ترافيك اينترنتي بيشتري را روانه اين موتور جستجو كند و بدين ترتيب درآمد ناشي از جلب آگهي هاي اينترنتي را براي خود افزايش دهد. نكته جالب اين است كه پيش از اين گوگل نيز در قراردادي كاملاً مشابه، دل را ملزم به نصب نوار ابزار موتور جستجوي خود در رايانه هاي ساخت اين شركت كرده بود.