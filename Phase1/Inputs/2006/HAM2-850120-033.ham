نبض بازار
سيماني ها در جدول عرضه
گروه بورس: حجم تقاضا براي خريد سهام ايران خودرو روز گذشته به شدت افزايش يافت.
به گزارش «همشهري» در اين روز 330 دستور خريد براي حدود 5/2 ميليون سهم اين شركت در مجموع به ارزش 6/7 ميليارد ريال صادر شد. در جريان داد و ستدهاي روز گذشته، علاوه بر ايران خودرو صف خريد براي سهام 4شركت فرآوري مواد معدني، معادن بافق، فروموليبدن كرمان و پتروشيمي اصفهان تشكيل شد. 41 نفر ديروز در مراجعه به كارگزاري ها براي خريد 284 هزار سهم فرآوري مواد معدني به ارزش 5/5 ميليارد ريال دستور خريد صادر كردند.
102 نفر نيز تقاضاي خريد 890 هزار و300 سهم معادن بافق به ارزش 5 ميليارد ريال را داشتند و 155 نفر هم براي خريد 3/1 ميليون سهم فروموليبدن كرمان به ارزش 7/2 ميليارد ريال برگه دستور خريد پر كردند. در اين روز كاري 124 دستور خريد مربوط به 477 هزار و 471 سهم پتروشيمي اصفهان به ارزش 217 ميليارد ريال تحويل كارگزاري ها شد. كارگزاران بازارگردان نيز روز گذشته سهام شركت هايي چون سرمايه گذاري غدير، سرمايه گذاري مسكن و سايپا را بازارگرداني كردند تا بازار، روان تر شود.
براساس اين گزارش، ديروز بيشترين دستور فروش ها براي سهام دو شركت سيمان فارس و خوزستان و سرمايه گذاري غدير صادر شد. در اين روز 496 نفر 7/1 ميليون سهم سيمان فارس و خوزستان به ارزش
4/8 ميليارد ريال را به فروش گذاشتند. 204 نفر نيز 6/1 ميليون سهم سرمايه گذاري غدير به ارزش 5/6 ميليارد ريال را در بازار عرضه كردند.
اين گزارش حاكي است: پس از دو شركت يادشده، روز گذشته بيشترين دستور فروش هاي صادرشده متعلق به شركت هاي سيمان كرمان، سيمان خاش، سيمان سپاهان و لوله و تجهيزات سديد بود.