همكاري ايران و تركمنستان در گردشگري
خبرگزاري ميراث فرهنگي: ايران و تركمنستان با امضاي برنامه همكاري در زمينه گردشگري و ميراث فرهنگي بر توسعه روابط دو جانبه در اين بخش تأكيد كردند.
برنامه همكاري در زمينه گردشگري و ميراث فرهنگي پس از پايان ملاقات خصوصي يك ساعته رؤساي جمهور دو كشور و در پايان مذاكرات مشترك هيأت هاي بلند پايه جمهوري اسلامي ايران و تركمنستان در عشق آباد به امضاي وزير امور خارجه ايران و معاون رئيس كابينه تركمنستان در امور ورزش و گردشگري رسيد.
رياست نهمين اجلاس كميسيون مشترك همكاري هاي دو كشور از طرف ايران به عهده وزير امور خارجه و از طرف تركمنستان به عهده وزير كشور بود.
محمود احمدي نژاد، رئيس جمهور، در مراسم امضاي اسناد همكاري ايران و تركمنستان، سفر هيأت ايراني و مذاكره با طرف تركمن را خوب ارزيابي كرد و با اشاره به توافقات و مذاكرات مثبت دو كشور گفت: در اين سفر دو طرف مذاكرات خوبي درباره توسعه روابط به ويژه در بخش حمل ونقل، ميراث فرهنگي و گردشگري، انرژي، سرمايه گذاري، نفت و گاز و تجارت و بازرگاني انجام دادند.
در پايان نهمين اجلاس كميسيون مشترك همكاري هاي ايران و تركمنستان همچنين بيانيه مشترك دو كشور به امضاي رؤساي جمهور دو كشور رسيد.
در پايان اين اجلاس همچنين بيانيه افتتاحيه پايانه مرزي باجگيران - هودان، تفاهم نامه صنعت برق و انرژي به امضاي رؤساي جمهور دو كشور رسيد.