توسعه معادن روي پرطرفدارترين سهم پاييزي لقب گرفتكارنامه پاييز بورس
گروه بورس- آخرين آمار دريافتي حاكي است، شركت توسعه معادن روي پرطرفدارترين سهم بورس تهران در فصل پاييز بوده است.
به گزارش همشهري، بررسي كارنامه فصل پاييز بورس تهران نشان مي  دهد كه در اين فصل توجه بيشتر فعالان بازار به سوي سهام معادن از جمله شركت توسعه معادن روي معطوف بوده است به طوري كه 13 هزار و 325 سهامدار در سه ماه فصل پاييز اقدام به خريد سهام شركت توسعه معادن روي كرده اند. اين تعداد سهامدار در اين مدت 78 ميليون و 559 هزار سهم اين شركت را به سبد سهام خود افزودند.
پس از توسعه معادن روي شركت هاي سرمايه گذاري معادن و فلزات و چادرملو در رده هاي دوم و سوم به لحاظ بيشترين تعداد خريدار قرار گرفتند. بر اساس اين گزارش،  در طول 90 روز فصل پاييز 11 هزار و 771 سهامدار تعداد 135 ميليون و 223 هزار سهم شركت سرمايه گذاري معادن و فلزات را به ارزش 536 هزار ميليون ريال خريداري كردند.
همچنين 11 هزار و 636 سهامدار نيز در 21 هزار دفعه معاملاتي 70 ميليون سهم چادرملو را داد و ستد كردند و اين شركت به لحاظ تعداد خريدار در فصل پاييز در مكان سوم بورس ايستاد. از جمله سهام پرطرفدار بازار در فصل پاييز مي توان به شركت سرمايه گذاري صندوق بازنشستگي، بانك پارسيان،  پتروشيمي اصفهان و پتروشيمي خارك اشاره كرد.
اين گزارش حاكي است،  از آغاز تا انتهاي فصل خزان 10 هزار و 356 نفر سهام شركت سرمايه گذاري صندوق بازنشستگي را خريدند. در اين مدت 177 ميليون و 488 هزار سهم صندوق بازنشستگي به ارزش 370 هزار ميليون ريال معامله شد. سهامداران بانك پارسيان نيز همچنان به خريد و فروش سهام اين شركت در فصل پاييز ادامه دادند و تا انتهاي اين فصل 9 هزار و 461 نفر 205 ميليون سهم بانك پارسيان را به سبد دارايي هاي خود اضافه كردند. دو شركت پتروشيمي اصفهان و پتروشيمي خارك نيز از جمله سهام پرطرفدار بازار در فصل زرد بودند؛ به طوري كه در اين مدت 8 هزار و 317 نفر معاملات شركت پتروشيمي اصفهان و 7 هزار و 907 نفر معاملات شركت پتروشيمي خارك را رقم زدند. در اين مدت 51 ميليون از سهام پتروشيمي اصفهان و 56 ميليون از سهام پتروشيمي خارك توسط سهامداران جابه جا شد.
برپايه اين گزارش، سهامداران دو شركت معروف خودرويي بورس نيز در فصل پاييز بيكار نبودند و در ميان داد و ستد ديگر سهام حاضر در بورس به خريد سهام خودرويي ادامه دادند؛ به طوري كه در طي90 روز سپري شده در فصل پاييز 7 هزار و 134 نفر اقدام به خريد سهام ايران خودرو كردند و 3 هزار و 938 نفر نيز سهام سايپا را معامله كردند. همچنين شركت هاي گل گهر، كالسيمين و ملي سرب و روي ايران نيز از ديگر سهام بداقبال بازار بودند و در اين فصل هركدام به ترتيب 5 هزار و 160، 4 هزار و 360 و 4 هزار و 239 خريدار را به سوي خود جذب كردند. بر اين اساس آمار منتشره حاكي از آن است كه سهام گروه معادن پرطرفدارترين سهم در فصل پاييز بورس تهران محسوب مي شود.
بيشترين افزايش قيمت
بر اساس اين گزارش، تازه ترين آ مار منتشر شده از بازار سهام نشان مي دهد كه شركت قند شيروان با 441 درصد افزايش قيمت در فصل خزان در صدر بورس يكه تازي مي كند. قيمت هر سهم اين شركت در اين مدت 5 هزار و 555 ريال افزايش يافته است. ارزش هر سهم قند شيروان در آخرين روز فصل پاييز به 6 هزار و 812 ريال رسيد. پس از قند شيروان شركت مس شهيد باهنر با 149 درصد رشد در مكان دوم به لحاظ بيشترين افزايش قيمت قرار گرفت. قيمت هر سهم مس شهيد باهنر 2 هزار و 838 ريال صعود كرد.
شركت هاي حمل و نقل پتروشيمي و توسعه معادن روي نيز از ديگر سهام حاضر در بورس تهران بودند كه با استقبال قابل توجه سهامداران مواجه شدند و توانستند در اين مدت هركدام به ترتيب 101 و 96 درصد افزايش قيمت را تجربه كنند. ارزش هر سهم حمل و نقل پتروشيمي در فصل پاييز 11 هزار و 941 ريال رشد كرد.