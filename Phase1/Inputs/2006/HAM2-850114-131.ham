مديرعامل سازمان پارك ها و فضاي سبز شهرداري تهران اعلام كرد:
آغاز عمليات ساخت نمايشگاه دائمي گل و گياه تهران
ايرنا: مديرعامل  سازمان  پاركها و فضاي  سبز شهرداري  تهران  از آغاز عمليات اجرايي  احداث  نمايشگاه  بين المللي  دائمي گل  و گياه  در بوستان  گفت  وگو واقع در حاشيه  بزرگراه  شهيد چمران  خبر داد.
علي  محمد مختاري  افزود: با مشاركت  بخش  خصوصي  5 ميليارد ريال براي  ساخت  اين  نمايشگاه  هزينه  مي شود.
وي  گفت : اين  نمايشگاه  با شركت  50 كشور جهان  در فضايي  به  مساحت  بيش از 10 هزار متر مربع  مهر ماه  امسال  برپا خواهدشد.وي  با بيان  اينكه  هم اكنون  بيش  از 600 توليدكننده  گل  و گياه  در كشور فعاليت  مي كنند خاطر نشان  كرد: بر پايي  اين  نمايشگاه  نقش  مهمي در عرضه  و صادرات  گل  و گياه  دارد.
مختاري  همچنين  به  بهره  برداري  از 150 بوستان  محلي  و منطقه اي  تا پايان امسال  اشاره  كرد و گفت : بوستانهاي  ويژه  بانوان  نيز امسال  در تهران  به بهره  برداري  مي رسد.
وي  در پايان  افزود: اعتبارات  فضاي  سبز تهران  در مقايسه  با سال  گذشته  دو برابر شده  است .