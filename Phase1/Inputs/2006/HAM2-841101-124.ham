سايه روشن اقتصاد
استانداردهاي ايمني پروازها
در ايران مطلوب است
ايرنا: معاون  استاندارد پرواز سازمان  هواپيمايي  كشوري  گفت : سازمان  بين المللي  هواپيمايي  كشوري (ايكائو)از نظر رعايت  استانداردهاي  ايمني  پروازها، تعمير و نگهداري  بخش  حمل  و نقل  هوايي  ايران  را حتي  از برخي  كشورهاي  اروپايي  بهتر ارزيابي  كرده  است .
عزت  الله  بابايي  با اشاره  به ضرورت  رعايت  استانداردهاي  پروازي ، افزود: با نظارت  سازمان  هواپيمايي  كشوري ، تمام  پروازهاي  مسافري  از ايمني  لازم  برخوردار هستند و سلامت  اين  پروازها نشان  مي دهد ايمني  همواره  در اين  صنعت  جاري  است .
وي  با بيان  آنكه  رعايت  ايمني  در بخش  حمل  و نقل  هوايي  ضروري  است ، افزود: ما مي توانيم  با صرف  هزينه هاي  بيشتر در بخش  حمل  و نقل  هوايي  ايمني  را در اين  بخش  بيش  از پيش  افزايش  دهيم .
معاون  استاندارد پرواز سازمان  هواپيمايي  كشوري  تأكيد كرد: استاندارد در يك  طبقه  از دامنه  بيشتري  برخوردار است  و هرچه  هزينه  بيشتري  صرف  شود، دامنه  آن نيز گسترش  مي يابد.
بابايي  خاطرنشان  كرد: سالانه  ميليونها نفر در مسيرهاي  مختلف  با هواپيما جابه جا مي شوند لذا بدون  رعايت  مسايل  ايمني ، انجام  اين  پروازها عملي  نيست . وي ، با بيان  آنكه  ممكن  است  سوانح  هوايي  در برخي  از كشورهاي  پيشرفته  جهان  اتفاق  بيفتد، گفت : سوانح  هوايي  كم  و بيش  در كشورهايي  كه  با مشكلات تحريم  نيز مواجه  نيستند، اتفاق  مي افتد.
معاون  استاندارد پرواز سازمان  هواپيمايي  كشوري  تصريح  كرد: هم اكنون  وجود دهها پرواز در مسيرهاي  داخلي  و خارجي  نشان  مي دهد پروازهاي  شركتهاي  هوايي در ايران  از ايمني  لازم  برخوردار هستند و اين  سازمان  بر ايمني  پروازها نظارت  كامل  دارد.
هفته اي يك ميليارد دلار
جذب سرمايه خارجي
ايرنا: آمار وزارت بازرگاني  چين  نشان  مي دهد اين  كشور از زمان  پيوستن  به  سازمان تجارت  جهاني  در سال  2001 ميلادي ، هفته اي  بيش  از يك  ميليارد دلار سرمايه مستقيم  خارجي  جذب  مي كند.
وزارت  بازرگاني  چين ، اعلام كرد در سال گذشته ميلادي  60 ميليارد و 330 ميليون  دلار سرمايه  خارجي  مستقيم  جذب  شده است.
اين  آمار گوياي  اين  امر است  كه  چين  همچنان  در جذب  سرمايه  خارجي  در جهان پيشرو است .
چين  در سال  2004 ميلادي  بيش  از سال  گذشته  براي  جذب  سرمايه  مستقيم  خارجي موفق  بود و توانست  60 ميليارد و 630 ميليون  دلار سرمايه  جذب  كند.
ميزان  اين  سرمايه گذاري  هاي  مستقيم  خارجي  در چين  در حالي  افزايش  مي يابدكه  ميزان  صادرات  اين  كشور افزايش  يافته  و اين  كشور هم  اكنون  به سومين  كشوربزرگ  تجاري  جهان  تبديل  شده  است .
ميزان  ذخاير ارزي  چين  نيز در پايان  سال  2005 ميلادي  باافزايش  209 ميليارددلاري  نسبت  به  سال  قبل  از آن به  818 ميليارد و 900 ميليون  دلار رسيد.