معاون اول رئيس جمهور اعلام كرد:
وام خريد مسكن به 11‎/5 ميليون تومان افزايش يافت
ايرنا: «پرويز داودي» معاون  اول  رئيس  جمهور، در جمع  خبرنگاران گفت : مركز ثقل  سياست هاي  دولت  نهم ، مبتني  بر عدالت  است  و دولت  بر اين  مبنا سياست هاي  اقتصادي  خود را شكل  مي دهد.
داودي  كه  براي  شروع  به كار پرداخت  وام  10 ميليوني  مسكن  در محل  بانك مسكن  حضور يافته  بود با اشاره  به  نواقصي  كه  در برخي  از بخش هاي  اقتصادي وجود دارد، اهتمام  دولت  نهم  در رفع  اين  نواقص  را مورد تأكيد قرار داد وافزود: بخش  مسكن  يكي  از بخش هايي  است  كه  مي بايست  نسبت  به  رفع  نواقص  موجوددر آن تلاش  كرد.
وي  درخصوص  پرداخت  وديعه  مسكن  سه  ميليون  توماني  به  دهك هاي  پايين جامعه ، گفت : مددجويان  كميته  امدادامام خميني (ره )، بهزيستي ، زوج هاي  جوان و زنان  سرپرست  خانوار اولويت هاي  پرداخت  اين  وديعه مسكن  هستند كه  اميدواريم اعطاي  اين  تسهيلات  به  دهك هاي  ديگر نيز تسري  يابد.
داودي  پرداخت  وام  مسكن ، مطابق  با تورم  در كشور را موردتأكيد قرار داد و افزود: امسال  وام  10 ميليوني  متناسب  باتورم  به  5 /11 ميليون  تومان  افزايش مي يابد و بانك ها در پرداخت  اين  تسهيلات  با كمبود مواجه  نخواهند بود.
معاون  اول  رئيس  جمهوري  از اختصاص  90 هزار ميليارد تومان  اعتباردر سال  1385 كه  معادل  5/ 1 برابر بودجه  عمومي كشور است (بودجه  عمومي 60هزار ميليارد تومان  است  )به  بانك  خبر داد و با تأكيد بر اينكه  بانك  هاهيچ  كمبودي  در اين  زمينه  ندارند، تصريح  كرد: تخصيص  و توزيع صحيح  در نظام بانكي  كشور، قادر خواهد بود اين  منابع  عظيم  مالي  را به  سمت  هدف هاي  موردنظر و اقشار محروم  جامعه  سوق  دهد.وي  به  ثبت  نام  بيش  از 5/ 1 ميليون  نفر متقاضي  دريافت  وام  مسكن  اشاره كرد و گفت : شموليت  قانوني  اين  افراد براي  دريافت  اين  تسهيلات  بايد موردبررسي  قرار گيرد.
در پايان  معاون  اول  رئيس  جمهور طي  مراسمي حواله هاي  پرداخت  وام  10 ميليون  توماني  را به  16 نفر از هموطنان  خرمشهر و 6 نفر از ساكنان  شهرهاي اطراف  تهران  كه  واجد شرايط دريافت  اين  وام  شناخته  شدند، اعطا كرد.