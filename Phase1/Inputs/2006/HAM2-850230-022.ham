بهارستان
خواهنده و خواسته
بوهريره گفت: روزي رسول خدا(ص)نماز بامداد كرد و گفت هم اكنون مردي از در مسجد در آيد كه منظور حق است، نظر مهر ربوبيت در دل او پيوسته بر دوام است.
بوهريره برخاست، بدر شد و باز آمد. سيد گفت: يا باهريره، زحمت مكن، آن نه تويي، تو خود مي آيي و او را مي آرند. تو خود مي خواهي و او را مي خواهند.
خواهنده هرگز چون خواسته نبود، رونده هرگز چون ربوده نبود، رونده مزدور است و ربوده مهمان، مزد مزدور در خور مزدور، و منزل مهمان در خور ميزبان.
كشف الاسرار ميبدي/ تصحيح علي اصغر حكمت