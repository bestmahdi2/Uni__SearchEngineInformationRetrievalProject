خبـر
نقشه راه هاي گردشگري استان اصفهان تهيه شد
ايسنا: براي اولين بار در سطح كشور نقشه راهنماي گردشگري استان اصفهان متشكل از جاذبه هاي طبيعي و تاريخي 21شهرستان اين استان تهيه شد.
سيد مجيد جبل عامليان - كارشناس گردشگري سازمان ميراث فرهنگي و گردشگري استان اصفهان گفت: نقشه راهنماي گردشگري استان اصفهان براي معرفي جاذبه هاي گردشگري در پرجاذبه ترين استان كشور به لحاظ داشتن بيشترين آثار تاريخي و نقاط ديدني تهيه شده كه اين نقشه در كليه فرمانداري هاي استان براي توزيع ميان مردم پخش مي شود.
وي افزود: در نقشه راهنماي گردشگري استان اصفهان از ميان هزاران نقطه  طبيعي و گردشگري به معرفي نقاط پرجاذبه طبيعي پرداخته شده كه براي افراد علاقه مند و گردشگران راهگشا خواهد بود.
عامليان در ادامه تصريح كرد: در طرح روستاهاي هدف گردشگري كه از اواخر سال گذشته در استان اصفهان آغاز شده، تاكنون 25روستا در قالب اين طرح شناسايي شده اند كه نقاط گردشگري اين روستاها نيز مشخص گرديده است.
اين كارشناس گردشگري با بيان اين كه در استان اصفهان بيش از هزار جاذبه  فرهنگي و تاريخي و بيش از يك ميليون جاذبه  طبيعي وجود دارد،  گفت: تنها 30درصد از جاذبه هاي طبيعي استان اصفهان شناسايي شده اند كه بايستي براي معرفي آنها تبليغات گسترده اي صورت گيرد.