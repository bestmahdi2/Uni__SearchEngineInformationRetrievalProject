جنگ لفظي رايس و لاورف در نيويورك
ايرنا: پايگاه اينترنتي  روزنامه  ديلي تلگراف  چاپ لندن ديروز اعلام  كرد در جريان  برگزاري  مذاكرات  پر تنش  وزراي  امورخارجه  كشورهاي  عضو دائم  شوراي  امنيت براي  رسيدگي  به  برنامه  هسته اي  ايران ، مقاومت  لاوروف  وزير امور خارجه روسيه  در برابر طرحهاي  آمريكا، رايس  را به  ناسزاگويي  وادار كرد.
اين  روزنامه  افزود: ناسزاگويي  رايس  وزير امورخارجه  آمريكا، بازتاب شكاف  فزاينده  بين  واشنگتن  و روسيه  بر سرپرونده  هسته اي  ايران  است .
روزنامه  مزبور نوشت : پس  از بروز اين  درگيري  لفظي ، خانم  رايس  گفت  كه اين  نشست  راه  به  جايي  نخواهد برد.به  نوشته  اين  روزنامه ، تنش  در يك  جلسه  خصوصي  كه  رايس  ميزبان  همتايان انگليسي ، فرانسوي ، چيني ، آلماني  و روسي  خود در هتل  والدورف  در نيويورك بود، اتفاق  افتاد و موجب  به  تأخير افتادن  شام  آنها شد.
يك  مقام  آمريكايي  در اين  ارتباط گفت : جلسه  بسيار فوق العاده اي  بود و از آن هنگام  تاكنون ، همه  درباره  اين  جلسه  خصوصي  صحبت  مي كنند.
وي  افزود: اين  براي  خانم  مارگاريت  بكت  كه  سكان  وزارت  خارجه  انگليس  را به تازگي  در دست  گرفته ، آغازي  پر تلاطم  و سخت  بود.
ديلي  تلگراف  نوشت : لاوروف  در حالي  وارد هتل  والدورف  شد كه  از اظهارات هفته  گذشته  ديك  چني  معاون  رئيس  جمهوري  آمريكا برضد سياست هاي  كرملين خشمگين  بود.
روسيه  كه  بارها نارضايتي  خود را درمورد اين  اظهارات  اعلام  كرده ، تهديد كرده  بود قطعنامه  شوراي  امنيت  كه  پيش  نويس  آن توسط انگليس  و فرانسه  و با حمايت  آمريكا براي  متوقف  ساختن  غني سازي  اورانيوم  در ايران  تهيه  شده  راوتو خواهد كرد.
همچنين  مسكو به وضوح  اعلام  كرده  كه  با هرگونه  استفاده  از زور بر ضد ايران مخالفت  خواهد كرد و جاي  شك  و ترديدي  براي  ديگر وزرا باقي  نمانده  كه  اين اقدام  لاوروف ، بازتاب  خشم  وي  بر سر اظهارات  چني  است .
لاوروف  همچنين  آمريكا را متهم  كرد كه  درصدد تحليل  بردن  تلاش هاي  انگليس و فرانسه  براي  حل  و فصل  بحران  كنوني  است .وي  در اين  نشست  با مطرح  كردن  انتقادات  نيكلاس  برنز از روسيه  مبني  بر همكاري  مسكو با تهران ، نارضايتي  خود را از اين  دخالت ها اعلام  كرد.به  نوشته  اين  روزنامه ، با پيش  آمدن  اين  وقايع ، خانم  رايس  به  ميهمانان خود گفت : اين  نشست  نتيجه اي  دربر نخواهد داشت .
اين  جلسه  كه  براي  يك  گفت  و گوي  30 دقيقه اي  قبل  از شام  برنامه  ريزي  شده بود، دو ساعت  به  طول  انجاميد.
اين  منازعه  لفظي  كه  در مقابل  مقام هاي  ارشد صورت  گرفت  براي  خانم  بكت  وزير امور خارجه  انگليس  امري  شگفت  و عجيب  بود.