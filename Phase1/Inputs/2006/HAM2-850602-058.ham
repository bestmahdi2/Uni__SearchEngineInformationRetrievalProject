بانك هايي كه خلاف مصوبات شوراي پول و اعتبار عمل كنند مجازات مي شوند
مصوبه كاهش نرخ سود تسهيلات شركت هاي ليزينگ غيرقابل تغيير است
مهر: رئيس كل بانك مركزي اعلام كرد: بانك هايي كه خلاف مصوبات شوراي پول و اعتبار عمل كنند مجازات مي شوند.
ابراهيم شيباني رئيس كل بانك مركزي جمهوري اسلامي ايران با اعلام اين مطلب تاكيد كرد: طبق قانون، هر بانكي كه خلاف مصوبات شوراي پول و اعتبار عمل كند مجازات هايي در انتظار آن خواهد بود. رئيس كل بانك مركزي در پاسخ به اين سوال كه آيا بانك هاي خصوصي نسبت به پرداخت تسهيلات 17 درصدي به متقاضيان اقدام مي كنند؟ گفت: بانك هاي خصوصي اين گونه تسهيلات را پرداخت كرده و مي كنند، زيرا اگر اين كار را نكنند بر طبق قانون مجازات مي شوند. وي كاهش نرخ تورم از 2/15درصد سال 83 به 1/12 درصد در پايان سال 84 را يادآور شد و تصريح كرد: برهمين اساس، شوراي پول و اعتبار نيز نرخ سود تسهيلات بانكي را همراه با كاهش نرخ تورم، كاهش داده است.رئيس كل بانك مركزي جمهوري اسلامي ايران كاهش نرخ سود تسهيلات بانك هاي خصوصي و شركت هاي ليزينگ را كاملا منطقي دانست و با بيان اينكه عمده شركت هاي ليزينگ وابسته به بانك ها و خودروسازان هستند، گفت: تجديدنظر در مصوبه شوراي پول و اعتبار براي كاهش تسهيلات ليزينگ از 25 به 17 درصد امكان ندارد.