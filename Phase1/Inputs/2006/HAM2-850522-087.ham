ادغام پژوهشكده گردشگري با پژوهشگاه ميراث فرهنگي
ايلنا:پژوهشكده گردشگري و پژوهشكده فرهنگ و تمدن ايران از شهريور ماه به پژوهشگاه سازمان ميراث فرهنگي، صنايع دستي و گردشگري مي پيوندند.
سيدطه هاشمي، رئيس پژوهشگاه سازمان ميراث فرهنگي، صنايع دستي و گردشگري، با بيان اين مطلب، گفت: توسعه گردشگري به عوامل متعددي بستگي دارد و شناسايي اين عوامل نيازمند بررسي هاي پايه اي و كارشناسي است.
رئيس پژوهشگاه سازمان ميراث فرهنگي، صنايع دستي و گردشگري، افزود: ما بايد بررسي كنيم و ببينيم با توجه به تنوع اقليمي، فرهنگي، اجتماعي و سياسي و نگاه هاي متفاوتي كه در حوزه هاي مختلف وجود دارد، چه نوع توريستي را به كجا بايد هدايت كنيم.
او گفت: پژوهشكده گردشگري موظف است با بررسي و مطالعه، روش هاي توسعه گردشگري در ايران را تدوين و برنامه ريزي كند، سپس اين برنامه ها را در اختيار حوزه اجرايي و بخش خصوصي قرار دهد.