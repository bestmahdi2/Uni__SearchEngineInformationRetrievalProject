پتروشيمي آبادان در صدر جدول تقاضا
گروه بورس- دادوستد سهام پتروشيمي اراك، نفت بهران و توسعه معادن روي ديروز براي برگزاري مجمع عمومي عادي سالانه آنها متوقف شد.
به گزارش «همشهري»، در اين روز سهامداران توليد الياف پروپيلن براي شركت در مجامع عمومي عادي سالانه و فوق العاده دست از خريد و فروش سهام اين شركت كشيدند.
در جريان معاملات ديروز با وجود كاهش تقاضا براي خريد سهام پتروشيمي آبادان باز هم اين شركت مقام اول را در جدول تقاضا به دست آورد.
در اين روز 295 نفر براي خريد 7/2 ميليون سهم اين شركت به ارزش 27 ميليارد ريال اقدام كردند. 318 نفر هم ديروز براي خريد 8/2 ميليون سهم چادرملو به ارزش 18 ميليارد ريال به كارگزاري ها مراجعه كردند و 550 نفر براي 2/5 ميليون سهم سرمايه گذاري توسعه معادن و فلزات به ارزش 110ميليارد ريال دستور خريد صادر كردند.
در اين روز كاري سموم علف كش، داده پردازي، كالسيمين، سرمايه گذاري پتروشيمي و بهنوش ايران هم از جمله شركت هاي حاضر در جدول تقاضا بودند.
از سوي ديگر ديروز در كفه عرضه 824 دستور فروش براي تعداد 8/3 ميليون سهم توسعه معادن روي به ارزش 5/24 ميليارد ريال صادر شد كه نشان دهنده كاهش حجم عرضه سهام اين شركت است.211 نفر نيز ديروز با مراجعه به شركت هاي كارگزاري براي فروش حدود 751 هزار سهم كالسيمين به ارزش 21ميليارد ريال اقدام كردند.
پس از شركت هاي يادشده ديروز بيشترين حجم عرضه مربوط به سهام شركت هاي فرآوري مواد معدني، گروه بهمن، سرمايه گذاري غدير، صدرا، ايران خودرو و سرمايه گذاري بانك ملي بود.