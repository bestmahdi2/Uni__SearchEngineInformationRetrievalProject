تازه ها
موفقيت آزمايش باليني واكسن ايدز
نخستين آزمايش باليني واكسن بيماري ايدز ساخت چين، با بررسي تأثير اين واكسن روي 49 داوطلب در دوره اول با موفقيت انجام شد.متخصصين معتقدند كه جلوگيري از ايدز در دوره  حاضر، دشوارترين مقوله علمي است.
پيش تر، هند آزمايش هاي واكسن جلوگيري از ايدز را روي انسان انجام داده بود. هند، بعد از آفريقاي جنوبي دومين كشوري است كه ايدز در آن شيوع فراواني دارد.
به گزارش راديو بين المللي چين، مركز كنترل و پيشگيري بيماري منطقه «گوان شي»(پايگاه آزمايش باليني واكسن ايدز در چين)اعلام كرده است داده هاي اين آزمايش باليني عادي است. بنا بر اين گزارش، مرحله تحقيقات و آزمايش باليني واكسن بيماري ايدز ساخت چين، در سه دوره انجام مي شود و در صورت موفقيت اين سه دوره، واكسن، مجاز به توليد خواهد بود.اين در حالي است كه يك شركت آمريكايي اعلام كرده ممكن است ظرف پنج سال آينده واكسن بيماري ايدز در دسترس قرار گيرد.قرار است شركت «واگسجن» كه مراحل نهايي آزمايش واكسن ايدز را روي انسان انجام مي دهد، نتايج تحقيقات خود را در اجلاس ايدز اعلام كند.همچنين دو شركت دارويي «روش» سوئيس و «تريمريس» آمريكا گفته اند دارويي را تكميل كرده اند كه قبل از اينكه ويروس عامل بيماري ايدز وارد سلول ها شود، مي تواند آن را از بين ببرد.