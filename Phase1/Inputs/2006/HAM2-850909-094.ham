تيمهاي فوتبال و واليبال نشسته ايران در فينال
گروه ورزشي - در ششمين روز از رقابت هاي معلولان آسيا و اقيانوسيه(فسپيك)كه در كوالالامپور در حال پيگيري است كشور چين تاكنون با 158 مدال طلا و با فاصله پرنشدني با ساير رقبا، بيشترين مدالهاي طلاي اين بازيها را به دست آورده است.بعد از چين به ترتيب كشورهاي تايلند، كره جنوبي و ايران مقامهاي دوم تا چهارم را بدست آورده اند.اين بازيها كه از روز سوم آذرماه آغاز شده تا 10 آذرماه ادامه خواهد داشت.اما تيم فوتبال معلولان ايران با شكست چين و با نتيجه 6 بر صفر به فينال راه يافت. تيم ايران امروز با برنده ديدار تيمهاي استراليا و ژاپن روبرو خواهد شد. همچنين تيم ملي واليبال نشسته ايران نيز به فينال راه يافت تا براي كسب مقام قهرماني امروز با چين به رقابت بپردازد.