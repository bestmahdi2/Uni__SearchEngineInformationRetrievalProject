حكميت بهزاد نبوي و عسگراولادي براي حل مشكل خانه احزاب
ايسنا:شنبه شب جلسه حكميت خانه احزاب با حضور نمايندگاني از دور دوم(غفوري فرد و بادامچيان)و نمايندگاني از دور سوم(كاشفي و شيخيان)به حكميت بهزاد نبوي و عسگراولادي برگزار شد. حسن غفوري فرد رئيس دور دوم خانه احزاب گفت: در اين جلسه اعضاء طي توافقاتي تأكيد كردند كه خانه احزاب باشگاه سياسي احزاب است و بايد زمينه اي فراهم شود تا تمام گرايش هاي سياسي در آن حضور داشته باشند. وي افزود: هم چنين بحث هايي درمورد برگزاري انتخابات دوباره و هم چنين برگزاري مجمع عمومي انجام و تصميم گرفته شد كه با برگزاري جلسه اي در روز چهارشنبه تصميم نهايي اتخاذ شود.
وي ابراز اميدواري كرد كه در آينده شاهد حضور پررنگ بيشتر خانه احزاب در فعاليت هاي سياسي باشيم و مشكل خانه احزاب هرچه زودتر حل شود.