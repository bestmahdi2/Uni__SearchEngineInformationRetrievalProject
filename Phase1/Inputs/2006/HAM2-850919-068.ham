نخستين پاركومتر خودكار امروز آغاز به كار مي كند
تونل رسالت از امروز هوشمند مي شود
گروه شهري - بهره برداري از سامانه كنترل هوشمند تونل رسالت از امروز آغاز مي شود.
به گزارش خبرنگار ما اين سامانه به منظور مديريت، نظارت و كنترل هوشمند تونل از طريق كاهش حوادث احتمالي و تصادفات رانندگي و افزايش امنيت عبور و مرور و تأسيسات داخلي تونل به اجرا درآمده است.
با اجراي اين پروژه اتاق كنترل تونل با استفاده از سه دوربين رنگي متحرك و 18 دوربين رنگي ثابت كار گذاشته شده در بخشهاي مختلف تونل به صورت لحظه به لحظه از طريق سيستم نظارت تصويري(cctv)در طول شبانه روز بر جريان ترافيك عبوري و سوانح احتمالي نظارت خواهد داشت.
همچنين دستگاههاي خودپرداز كارت پارك موسوم به پاركومتر خودكار نيز براي نخستين بار در بخشي از خيابان پاسداران به بهره برداري مي رسد؛ اين در حاليست كه به طور متوسط به ازاي هر 25 فضاي پارك حاشيه اي يك دستگاه پاركومتر خودكار مورد نياز است كه در مرحله اول با بهره برداري از 6 هزار و 400 فضاي پارك در 50 مسير برنامه ريزي شده پيش بيني مي شود روزانه 5 هزار ساعت در اتلاف وقت شهروندان و 6 هزار ليتر در مصرف سوخت صرفه جويي شود.
گفتني است، پروژه هوشمندسازي تونل رسالت و بهره برداري از پاركومترهاي خودكار با توجه به رويكرد مديريت شهري در حوزه حمل و نقل و ترافيك به تجهيز امكانات شهري به
ساز و كارهاي نرم افزاري از سوي شركت كنترل ترافيك شهرداري تهران اجرا شده است.