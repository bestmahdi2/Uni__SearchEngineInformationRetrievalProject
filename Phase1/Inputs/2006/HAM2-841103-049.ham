با حضور روزنامه نگاران حوزه هاي ميراث فرهنگي و گردشگري
كميته تخصصي ميراث فرهنگي و گردشگري تشكيل شد
گروه علمي فرهنگي:كميته تخصصي ميراث فرهنگي و گردشگري انجمن صنفي روزنامه نگاران ايران صبح ديروز با معرفي اعضاي هيأت اجرايي اين كميته، رسماً كار خود را آغاز كرد.سومين جلسه كميته تخصصي ميراث فرهنگي و گردشگري يكشنبه با حضور روزنامه نگاران حوزه ميراث  فرهنگي و گردشگري برگزار شد و اعضاي هيأت اجرايي اين كميته با رأي مستقيم اعضاي كميته انتخاب شدند.
براساس آيين نامه كميته هاي تخصصي انجمن صنفي روزنامه نگاران ايران، اعضاي هيأت اجرايي كميته ميراث فرهنگي و گردشگري به مدت يك سال از 2 بهمن 84 فعال خواهند بود.
براساس رأي خبرنگاران و روزنامه نگاران حوزه ميراث فرهنگي و گردشگري، سيد افشين اميرشاهي، سودابه قيصري، علي مؤمن لو، سيما رادمنش و دلبر توكلي به عنوان اعضاي هيأت اجرايي كميته ميراث فرهنگي و گردشگري انتخاب شدند.چهارمين نشست كميته ميراث فرهنگي و گردشگري پس از تدوين آيين نامه داخلي كميته برگزار خواهد شد.