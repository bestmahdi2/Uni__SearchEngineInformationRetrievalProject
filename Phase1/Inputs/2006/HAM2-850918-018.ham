توافق مسئولان بورس هاي تهران و كوالالامپور
گروه بورس - نايب رييس هيأت مديره سازمان بورس و اوراق بهادار، بررسي نحوه استفاده از ابزارهاي مالي اسلامي را يكي از نكات قابل توجه در بورس مالزي توصيف كرد. به گزارش اطلاع رساني بورس، حسين فهيمي پس از بازگشت از سفر به مالزي در اين باره گفت: بخش شريعت در كميسيون اوراق بهادار مالزي با استفاده از محققان و پژوهشگران درباره نحوه استفاده از ابزارهاي مالي اسلامي مطالعه مي كند و در صورت پذيرش سازمان بورس و اوراق بهادار ايران در isco دو نهاد نظارتي در بورس هاي ايران و مالزي در اين زمينه با يكديگر همكاري خواهند داشت. وي افزود: در اين سفر پيشنهاد توافقنامه همكاري هاي مشترك بين سازمان بورس و اوراق بهادار تهران و كميسيون اوراق بهادار مالزي مورد استقبال طرفين قرار گرفت.