رئيس سازمان ميراث فرهنگي و گردشگري استان تهران:
قنات هاي تهران احيا مي شود
با بهره گيري از صدا و سيما، مطبوعات و ساير رسانه ها، جاذبه هاي تاريخي، فرهنگي و گردشگري استان تهران به مردم كشور و جهانگردان معرفي مي شود.
مهندس سيدمهدي ناظم رضوي رئيس سازمان ميراث فرهنگي، صنايع دستي و گردشگري استان تهران در گفت وگو با همشهري، با بيان اين مطلب گفت: استان تهران قابليت فراواني از لحاظ جاذبه هاي گردشگري دارد كه متأ سفانه تاكنون به خوبي شناسانده نشده است.وي افزود: در همين تهران تاكنون تعداد 500 اثر ارزشمند شايسته ثبت در فهرست آثار ملي شناخته شده كه 290 اثر ثبت شده است. همچنين بيش از 2500 اثر مشمول حفاظت تعيين شده است.
ناظم رضوي اظهار داشت: به دنبال تهيه يك برنامه 200دقيقه اي به منظور معرفي جاذبه هاي طبيعي استان تهران و پخش آن از شبكه چهار به نام كجا برويم، برنامه ديگري به مدت 1260 دقيقه با موضوع معرفي آثار طبيعي، تاريخي و گردشگري استان تهران براي پخش از شبكه هاي يك و چهار و پنج تلويزيون و نيز يك سريال مستند داستاني به نام سرزمين رنگين كمان كه در ماه جاري(دي)از شبكه پنج پخش مي شود، برنامه تلويزيوني ديگري با عنوان مجله گردشگري دربرگيرنده چالش هاي گردشگري تهران براي شبكه چهار و براي برنامه ابتداي فصل بهار سال86 تلويزيون يك برنامه 650 دقيقه اي به نام تهران، بهشتي ديگر آماده شده است.
وي افزود: نگارش 20 عنوان كتاب به صورت داستان كوتاه از سوي نويسندگان و با كمك كانون پرورش فكري كودكان و نوجوانان براي آشنايي دانش آموزان با جاذبه هاي گردشگري استان، تهيه 52 عنوان بروشور معرفي جاذبه هاي تاريخي و طبيعي و كتاب گردشگري كرج به زبان فارسي و انگليسي و كتاب گردشگري تهران به زبان فارسي، انگليسي و عربي از جمله اقدامات انجام شده براي معرفي آثار با ارزش فرهنگي، تاريخي و مذهبي استان است.
مهندس ناظم رضوي با تأكيد بر ضرورت مرمت و حفظ بافت تاريخي شهرهاي استان تهران به تجربه هاي خود در سمت شهرداري كاشان، مناطق شهرداري تهران و معاون حفظ و مرمت استان اشاره مي كند و مي گويد: ضمن اهتمام به حفظ و مرمت آثار گرانقدر، احياي قنات هاي تهران از اولويت هاي اين سازمان است. چون قنات هاي اين شهر از جاذبه هاي قابل ملاحظه اي به شمار مي آيد.
وي در مورد امكانات اقامتي و پذيرايي استان تهران گفت: در استان تهران، پنج هتل 5 ستاره، نه هتل 4 ستاره، نوزده هتل 3 ستاره، بيست و نه هتل 2 ستاره و بيست و يك هتل يك ستاره و همچنين 17 هتل آپارتمان و 114 ميهمان پذير و تعداد 38واحد پذيرايي درون شهري و 155 واحد برون شهري براي اقامت و پذيرايي گردشگران و مسافران فعاليت دارند.
رئيس سازمان ميراث فرهنگي استان تهران براي رونق بخشيدن به صنعت گردشگري استان از مديران 947 آژانس مسافرتي فعال، مديران هتل ها و راهنمايان تورها و همه كساني كه به نحوي در اين صنعت اشتغال دارند، دعوت كرد با تلاش جمعي در جذب گردشگران داخلي و خارجي براي سفر به شهرهاي زيبا و تاريخي و 22 روستاي گردشگري همت گمارند. وي يادآور شد براي كليه دست اندركاران صنعت گردشگري در بخش هتلداري، آژانس هاي مسافرتي و انجمن هاي دوستي ميراث فرهنگي و گردشگري تسهيلات و حمايت هاي ويژه اي منظور شده كه در اختيار آنان قرار مي گيرد.