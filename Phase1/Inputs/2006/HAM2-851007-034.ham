جهان سلامت
ناس و سيگار
گروه سلامت - ا ين روزها قوانين منع دخانيات بين المللي كه در قالب كنوانسيون منع دخانيات در بسياري از كشورها در حال اجراست، به سيگاري هاي دنيا محدوديت هاي زيادي را تحميل مي كند. براي همين عده اي براي فرار از قوانيني كه مي گويند، استعمال دخانيات در اماكن عمومي ممنوع است، به انواع غيرتدخيني تنباكو روي آورده اند. مهم ترين اين مواد ناس است كه اتفاقاً در كشور ما هم طرفداراني دارد. به همين دليل برخي از گروه هاي مخالف استعمال دخانيات و صنايع دخانيات اروپا خواستار لغو ممنوعيت مصرف ناس در اين قاره شده اند.
زمزمه جايگزيني سيگار با ناس
ناس، شكلي از تنباكوست كه مصرف آن دود توليد نمي كند. مصرف كنندگان ناس آن را زيرلب خود قرار مي دهند و تنباكو كه در مجاورت لثه قرار گرفته وارد خون مي شود. به همين دليل، از آنجايي كه در سوئد و نروژ استعمال دخانيات در اماكن عمومي منع قانوني دارد، مصرف ناس به شدت افزايش يافته است. حدود 20درصد از مردان در سوئد از ناس استفاده مي كنند. شايد به همين دليل باشد كه ميزان بيماري هاي ناشي از استعمال سيگار، در اين كشور اروپايي كمتر از كشورهاي ديگر اتحاديه اروپاست. ناس همچنين در ميان افرادي كه سعي دارند اعتياد به سيگار را ترك كنند، محبوبيت زيادي پيدا كرده است.
اما محققان در سراسر جهان هنوز در مورد خطرات مصرف ناس اختلاف نظر دارند. متخصصان يكي از دانشگاه هاي معتبر پزشكي سوئد مي گويند كه بدون شك مصرف ناس موجب سرطان لوزالمعده و دهان مي شود. اما محققان ديگر مي گويند كه ناس تا 100 برابر امن تر از استعمال سيگار است.
سازمان خيريه اش(ash)كه در انگلستان براي منع استعمال سيگار فعاليت مي كند، يكي از گروه هايي است كه موافق مجاز شدن مصرف ناس در اتحاديه اروپاست. مدير اين سازمان مي گويد: تنباكوي بدون دود در مقايسه با دخانيات دودزا، خطرات بسيار كمتري دارد. اكنون در انگلستان اشكال مختلفي از تنباكوي جويدني كه از جنوب آسيا وارد مي شود، به فروش مي رسد كه بسيار خطرناك تر از ناس است.
اما يكي از تحقيقاتي كه در اختيار قانونگذاران اتحاديه اروپا قرار گرفته است، نشان مي دهد كه ناس نه تنها سرطان زاست، بلكه باعث افزايش فشار خون و احتمال بروز حمله قلبي نيز مي شود. پروفسور گوران پرشاگن كه انجام اين تحقيق را برعهده داشته است، مي گويد: ما بايد خيلي دقت كنيم كه چه مواد مصرفي را به مردم معرفي مي كنيم. ترغيب مردم به جايگزين كردن سيگار با ناس، در نهايت منجر به بالا رفتن مصرف تنباكو خواهد شد. او معتقد است كه در مقايسه با سيگار، تحقيقات در مورد خطرات مصرف ناس به قدر كافي گسترده و جامع نبوده است.
تنباكو به هر شكلي مرگ آور است
با وجود زمزمه هاي لغو منع دخانيات جويدني به ويژه ناس در اروپا، چندي پيش، سازمان جهاني بهداشت روز بدون دخانيات خود را با اين هشدار برگزار كرد كه صنعت دخانيات با توجه به مقررات سختي كه در كشورهاي مختلف در مورد كشيدن سيگار و تبليغ در اين باره اجرا شده، توليد محصولات ديگري مانند تنباكوي جويدني، انفيه(گرد توتون)و قليان را افزايش داده است. اين سازمان از كشورهاي جهان خواست تا تدابير فوري براي كنترل بازاريابي اين دسته از محصولات تنباكو - كه به ويژه جوانان و زنان را هدف قرار داده - و همچنين مصرف آنها، اتخاذ كنند. به گزارش سازمان جهاني بهداشت كه در روز بدون دخانيات منتشر شد، بر خلاف آنچه تبليغ شده است اين محصولات سالم تر از سيگار نيستند. به همين دليل موضوع امسال روز جهاني بدون دخانيات مرگ آور در هر شكل و پوشش بود. همچنين نظرسنجي سازمان جهاني بهداشت از 705 هزار نوجوان 13 تا 15 ساله در كشورهاي مختلف نشان داده كه استعمال انواع دخانيات در ميان اين گروه سني رواجي نگران  كننده دارد. اين گزارش حاكي است، 11 درصد نوجوانان، محصولات تنباكو، به غير از سيگار را مصرف مي كنند، در حالي كه 9 درصد سيگار مي كشند.
سازمان جهاني بهداشت تبليغات نادرست بازار را كه مي گويد استعمال شكل هاي ديگر تنباكو بي خطر است، دليل گسترش مصرف اين گونه محصولات مي داند. اين سازمان خواستار مقررات شديدتري در مورد محصولات تنباكو شده و مي گويد كه دخانيات در هر شكل آن مرگ آور است.
كنوانسيون دخانيات
كنوانسيون كنترل دخانيات سازمان جهاني بهداشت فوريه سال گذشته ضمانت اجرايي يافت. سازمان جهاني بهداشت اين كنوانسيون را - كه مدت ده سال در دست بررسي بود - به اميد پيشگيري از 5 ميليون مرگ ساليانه ناشي از مصرف دخانيات به اجرا درآورده است. اين سند اولين معاهده جهاني درباره بهداشت عمومي است و كشورهاي عضو سازمان جهاني بهداشت ملزم به اعمال مفاد آن هستند. كشورهايي كه اين كنوانسيون را تصويب كرده اند، اكنون سه سال وقت دارند تا روي بسته هاي سيگار هشدارهاي جدي بهداشتي بچسبانند و 5 سال فرصت دارند تا تبليغات دخانيات را ممنوع كنند. آنها بايد پيروي خود از اين معاهده را به صورت منظم به سازمان جهاني بهداشت گزارش كنند. اين كشورها مي توانند عليه كشورهايي كه اين كنوانسيون را تصويب نكرده اند و كشورهاي توليدكننده دخانيات كه مبارزه شان را تضعيف مي كنند، به سازمان جهاني بهداشت شكايت كنند.
سازمان جهاني بهداشت اميدوار است كه اين معاهده به ويژه در كشورهاي در حال توسعه مفيد باشد، زيرا جوانان اين كشورها هدف تبليغات صنعت دخانيات قرار مي گيرند. آمار نشان مي دهد كه 84 درصد از 1/8 ميليارد مصرف كننده دخانيات جهان در كشورهاي در حال توسعه زندگي مي كنند كه نقش بسزايي در اجرايي كردن اين كنوانسيون داشتند.