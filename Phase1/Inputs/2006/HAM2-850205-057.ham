بيشترين كالاي غيراستاندارد از چين وارد ايران مي شود
مهر: مديركل بازرسي كالا و صادرات و واردات موسسه استاندارد و تحقيقات صنعتي ايران گفت: مبادي توليد بيشتر كالاهاي غيراستانداردي كه وارد ايران مي شود، كشور چين است.
اسدالله سياح افزود: پس از چين كشورهاي آسياي شرقي، اروپا و آسياي ميانه بيشترين كالاهاي غير استاندارد را توليد و به ساير كشورها صادر مي كنند.
سياح افزود: سال گذشته در راستاي برخورد با واردات كالاهاي نامرغوب توسط بازرسي اين موسسه از ورود 5/1 ميليون دلار كالاي تقلبي و غير استاندارد به كشور جلوگيري شده است.
وي خاطر نشان كرد: بيشتر گواهي عدم انطباق با قوانين استاندارد در استان هاي هرمزگان، تهران و گيلان صادر شده است و در واقع بيشترين كالاهاي غير استاندارد از اين مناطق وارد كشور مي شوند.
سياح با اشاره به مطابقت استانداردهاي ايران با استاندارهاي جهان يادآور شد: كيفيت كالاهايي كه گواهي عدم انطباق براي آنها صادر مي شود مورد تائيد استانداردهاي ايران نيست و به منظور صدور گواهي عدم انطباق دقت بسياري توسط كارشناسان صورت مي گيرد.
وي اظهار داشت: كالاهاي غيراستانداري كه سال گذشته اجازه ورود به كشور نيافتند شامل 13 مورد كالاي برقي و مابقي غير برقي بوده است.