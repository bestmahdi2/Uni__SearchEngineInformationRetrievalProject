پايان نوزدهمين سفر استاني هيأت دولت
گروه سياسي - نوزدهمين سفر استاني رئيس جمهور با برگزاري جلسه هيأت وزيران در اروميه عصر ديروز پايان يافت.
همه تلاشها بايد براساس عدالت باشد
محمود احمدي نژاد در جمع مردم شاهين دژ با تأكيد بر لزوم تلاش براي ساختن ايران تأكيد كرد: همه تلاشها بايد همراه با وحدت، توكل، مجاهدت و براساس عدالت باشد.
رئيس جمهور در بخش ديگري از سخنانش با اشاره به مسأله هسته اي كشو رمان افزود: در طول بحث هايي كه با طرفهاي مقابل داشتيم ما به طور قطع به اين مسأله رسيديم كه آمريكا و انگليس مي خواهند مانع پيشرفت ايران شوند اما آنان قادر به جلوگيري از پيشرفت ما نيستند و آبروي خود را مي برند.
مردم ايران استكبار جهاني را كنار زده اند
احمدي نژاد در جمع مردم شهرستان مياندوآب افزود: شما به رابطه آمريكا، انگليس و برخي دولتهاي دست نشانده نگاه كنيد، آن وقت متوجه خواهيد شد كه چگونه حيثيت اين كشورها در اختيار زورگويان قرار مي گيرد. وي با اشاره به جنايات رژيم صهيونيستي در لبنان ادامه داد: اين نتيجه تبعيت از هواي نفس و دور شدن از خداست.
رئيس شوراي عالي امنيت ملي با اشاره به مخالفتهاي برخي كشورها با فعاليتهاي هسته اي ايران تصريح كرد: امروز كساني كه انبارهاي آنها از سلاح هسته اي پر شده، مدعي صلح طلبي، حقوق بشر و قانون شده اند، اما همه مي دانند كه اينها بزرگترين دروغگوي جهان هستند.
ملت ايران به لطف خدا بيدار است
رئيس جمهوري در جمع مردم نقده در بخشي از سخنانش به مخالفت برخي كشورها با فعاليت صلح آميز هسته اي ايران اشاره كرد و گفت: امروز استفاده از انرژي هسته اي خواست بچه دو ساله تا پيرمرد و پيرزن 90 ساله ايراني است.
ملت ايران به لطف خدا بيدار است و آنها از اينكه بتوانند ذره اي حق ملت ايران را ضايع كنند مأيوس هستند و مجبورند به حق ملت ايران اعتراف كنند.
دولت، ويژه خواري را بر نمي تابد
محمود احمدي نژاد در ادامه سومين روز از سفر استاني خود به آذربايجان غربي در جمع مردم تكاب با تأكيد بر در نظر گرفتن بودجه عمراني براي شهرستان تكاب بدون پارتي بازي و اتلاف وقت و در اختيار قرارگرفتن آن براي جوانان اظهار داشت: اگر كسي مانعي در اين ارتباط ايجاد كرد جزء دولت احمدي نژاد و دولت نهم نخواهد بود، چرا كه اين دولت پارتي بازي و رانت خواري و ويژه خواري را برنمي تابد. وي در بخش ديگري از سخنان خود تصريح كرد: ملت ايران در راه پيشرفت تصميم خود را گرفته و قدمهاي خود را محكم كرده است و در برابر موانع پيشرفت خود نيز با توحيد و ايستادگي در برابر طاغوتهاي عالم مي ايستد.
برخي زورگويان فكر مي كنند
جاي خدا نشسته اند
رئيس جمهوري در جمع مردم بوكان هم به پرونده هسته اي كشورمان اشاره كرد و گفت: اگر انرژي هسته اي بد است پس هيچ كس نبايد داشته باشد و اگر انرژي هسته اي خوب است بايد همه بتوانند به اين انرژي در جهت مصرف صلح آميز دست پيدا كنند. محمود احمدي نژاد در ادامه اظهار داشت: متأسفانه در منطقه ما برخي از سران كشورها وقتي مناقشه اي بين مردم فلسطين و رژيم صهيونيستي رخ مي دهد و يا رژيم صهيونيستي به لبنان حمله مي كند، به جاي اين كه از اين دو كشور منطقه حمايت كنند، از سياست هاي زورگويانه رژيم صهيونيستي دفاع و حمايت مي كنند و اين بسيار بد است.
وي ادامه داد: برخي از زورگويان فكر مي كنند به جاي خدا نشسته اند و خود را در قدرت خداوند شريك مي دانند و مي خواهند از زورگويي و هواپرستي خود در جهت تجاوز به حقوق ديگران استفاده و ثروتهاي ملتهاي مختلف را چپاول كنند.