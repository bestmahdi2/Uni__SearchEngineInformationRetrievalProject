شوراي انتخاباتي هاييتي «رنه پريوال» را رئيس جمهور اين كشور معرفي كرد
ايسنا: هاييتي پس از حصول توافقنامه اي در خصوص تقلبهاي انتخاباتي، رنه پريوال، هم پيمان سابق ژان برتراند آريستيد را به عنوان رييس جمهور آينده اين كشور معرفي كرد. به گزارش خبرگزاري رويتر، رنه پريوال كانديداي انتخابات رياست جمهوري هاييتي و از متحدان سابق ژان برتراند آريستيد، رهبر سرنگون شده اين كشور بيان داشت: ما پيروز شده ايم، اكنون زمان آن فرا رسيده كه براي پارلمان هاييتي بجنگيم. در همين حال، در پي انتشار اعلاميه  رسمي شوراي انتخابات  هاييتي از طريق راديو مبني بر پيروزي پريوال در انتخابات، حاميان پرشور وي در نيمه هاي شب در خيابان هاي پورتو پرنس سرازير شده و در حالي كه پايكوبي مي كردند، پيروزي كانديداي خود را جشن گرفتند. هشت عضو شوراي  9 عضوي انتخاباتي هاييتي، توافقنامه پيروزي پريوال را به امضا رساندند. كوفي عنان، دبيركل سازمان ملل هم با استقبال از اعلام پيروزي رنه پريوال گفت بهترين راه حل ممكن در شرايط موجود اتخاذ شد.