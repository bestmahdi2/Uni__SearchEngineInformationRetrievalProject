شناسايي و مرمت حمام قاجاري در تپه  باستاني هگمتانه
مدير پايگاه ميراث فرهنگي هگمتانه از شناسايي و مرمت يك حمام تاريخي متعلق به دوره  قاجاريه در محوطه تپه  باستاني هگمتانه خبر داد.
حبيب الله رشيدبيگي در گفت وگو با ايسنا در همدان گفت: پيش از اين، وجود يك حمام قديمي در اين محوطه كاملاً مشخص بود اما اقدامات نظافتي و مرمت آن از اواخر سال گذشته آغاز شد كه هنوز هم ادامه دارد.
وي ادامه داد: نخستين اقدامات انجام شده، عمليات حفاظت، نظافت و خاك برداري محيط به  منظور تعميرات حمام است كه سرانجام به مرمت اين بنا به  شيوه  اصلي آن مي انجامد.
رشيدبيگي گفت: احتمالاً پس از تملك و ثبت اين حمام تاريخي در فهرست آثار ملي، اين بنا موزه مي شود.
وي در پايان، تاكيد كرد كه اين حمام تا پايان سال 1385 در فهرست آثار ملي ثبت خواهد شد.