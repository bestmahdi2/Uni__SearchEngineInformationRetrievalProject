جواد محقق:
بازي هاي فرمي در شعر، گواه ناتواني انديشه شاعران است
گروه ادب و هنر: اگر شاعر صاحب انديشه و تفكر و مقصد شعرش نيز بيان آن انديشه باشد، ارجحيت محتوا بر شكل شعر امري بديهي و پذيرفتني است.
جواد محقق، شاعر مجموعه امين قافله شعر ضمن بيان اين مطلب به مهر افزود: غلبه محتوا بر فرم در شعر يك واقعيت است و هرچه در تاريخ شعر سير كنيم، غلبه اين گرايش را عيان تر و روشن تر مي بينيم.
وي با اشاره به محتواگرايي در اشعار مذهبي فارسي، تصريح كرد: اين نكته كه تنها در اشعار مذهبي، غلبه با محتوا است چندان منطقي نيست چرا كه اشعار ضدمذهبي فراواني هم وجود دارند كه كاملاً با تكيه بر محتوا سروده شده اند.
اين شاعر، شعر فاخر فارسي را واجد مضامين و گرايش هاي محتوايي عميق برشمرد و اضافه كرد: اگر شاعر صاحب انديشه باشد، اولويت را بر حرف و محتواي مورد نظر مي گذارد و اگر امروز مشاهده مي كنيم كه بازي هاي شكلي در شعر زياد شده و شاعران به زبان و فرم بيش از معنا توجه مي كنند، يكي از دلايلش اين است كه چهره هاي شاخص فكري در شعر امروز يافت نمي شود و به ناچار وارد حوزه زباني مي شويم و تلاش مي كنيم از اين جنبه شعر خود را صاحب قدرت و وجاهت لازم نمائيم.
وي در پايان تصريح كرد: نه غلبه محتوا بر فرم - مظروف بر ظرف - در پديد آمدن شعر مذهبي موثر است و نه ساختار درهم ريخته و اشكال و تكنيك صرف مي تواند نقطه قوت به حساب بيايد. تناسب ميان محتوا و قالب را بايد رعايت كرد.