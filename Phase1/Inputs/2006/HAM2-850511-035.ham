در چهارماه نخست امسال
حجم صادرات غير نفتي 70 درصد افزايش يافت
گروه اقتصادي- در چهار ماهه اول سال جاري حجم صادرات غير نفتي كشور با 70 درصد افزايش نسبت به مدت مشابه سال قبل به ارزش 4 ميليارد و 540 ميليون و 500 هزار دلار رسيد.
به گزارش روابط عمومي گمرك ايران در چهار ماهه اول سال جاري 9 ميليون و 983 هزار و 400 تن انواع كالاهاي غيرنفتي به ارزش 4 ميليارد و 540 ميليون و 500 هزار دلار به خارج از كشور صادر شد.
در چهار ماهه اول سال جاري 9 ميليون و 983 هزار و 400 تن انواع كالاهاي غيرنفتي به ارزش 4 ميليارد و 540 ميليون و 500 هزار دلار به خارج از كشور صادر شد. اين ميزان كالاهاي صادراتي در اين مدت به لحاظ وزن 41 درصد و از حيث ارزش 4/69 درصد افزايش داشته است.
بيشترين ميزان كالاهاي صادراتي در اين مدت به لحاظ وزني مربوط به صادرات كالاهاي پتروشيمي و به لحاظ ارزش مربوط به صادرات كالاهاي صنعتي بوده است. در چهار ماهه اول سال جاري 4/39 درصد از ارزش كل صادرات به بخش صنعت، 4/33 درصد به بخش پتروشيمي، 8/11 درصد به بخش كشاورزي، 5/6 درصد به بخش صادرات مواد معدني و 4/3 درصد به بخش فرش و صنايع دستي اختصاص يافت.
اقلام عمده كالاهاي صادراتي
اقلام عمده كالاهاي صادراتي در چهار ماهه اول امسال شامل ميعانات گازي با 930 ميليون و 300 هزار دلار، آهن آلات و فولاد 455 ميليون و 800 هزار دلار، پسته و مغزپسته با 260 ميليون دلار و روغن و گريس با 117 ميليون دلار بوده است. صادرات سنگ و كنستانتره موليبدن و مصنوعات مسي هركدام با اختصاص
6/2 درصد، فرش دستباف با 5/2 درصد، شمش مس با
4/2 درصد، مصنوعات پلاستيكي و ملامين با 8/1 درصد و آلومينيوم ساخته شده با اختصاص 7/1 درصد از ارزش كل صادرات غيرنفتي در اين مدت از ديگر اقلام عمده كالاهاي صادراتي كشورمان بود. اقلام عمده كالاهاي صادراتي 54 درصد از ارزش و 37 درصد از حجم كل صادرات غيرنفتي را دارا بودند. در اين مدت 37 درصد از وزن و 24 درصد از ارزش كل صادرات غيرنفتي از طريق گمرك شهيد رجايي به خارج از كشور صادر شد.
واردات
در چهار ماهه اول امسال 14 ميليون و 362 هزار تن انواع كالا به ارزش 13 ميليارد و 406 ميليون و 800 هزار دلار وارد كشور شد كه اين ميزان به لحاظ وزني 6/33 درصد و از حيث ارزش يك درصد افزايش داشته است. اقلام عمده وارداتي در اين مدت شامل آهن آلات، لوازم صنعتي برقي، مواد اوليه پلاستيك، مواد شيميايي، كاغذ و مقوا، شكر، محصولات دارويي، انواع كود شيميايي، ذرت و گندم دامي بوده است. در اين مدت واردات آهن آلات 8/9 درصد از ارزش كل واردات را به خود اختصاص داد و پس از آن واردات لوازم صنعتي برقي با اختصاص 5/5 درصد، مواد اوليه پلاستيك با 3 درصد، مواد شيميايي با 8/2 درصد، كاغذ و مقوا با اختصاص 7/1 درصد از ارزش كل واردات در رده هاي بعدي قرار گرفتند.