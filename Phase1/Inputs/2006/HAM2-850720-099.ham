تشكيل ستاد جاده ابريشمدر پژوهشكده گردشگري
گروه شهري ستاد جاده ابريشم به منظور شناسايي جاذبه هاي گردشگري فرهنگي و اقتصادي جاده ابريشم در پژوهشكده گردشگري تشكيل مي شود.
حسن الماسي، رئيس پژوهشكده گردشگري، با بيان اين مطلب به خبرگزاري فارس گفت: در اين ستاد، 4 گروه پژوهشي بررسي هاي اجتماعي _ فرهنگي، بررسي هاي اقتصادي و سرمايه گذاري، بررسي هاي تسهيلات و خدمات گردشگري و بررسي هاي استراتژيك تشكيل شد. وي با اشاره به اينكه ستاد جاده ابريشم از مدتها پيش فعاليت خود را آغاز كرده از تعيين اعضاي اين ستاد خبر داد. به گفته وي سيد طه هاشمي رئيس پژوهشگاه سازمان ميراث فرهنگي، صنايع دستي و گردشگري رياست اين ستاد را عهده دار خواهد بود. رئيس پژوهشكده گردشگري تعداد اعضاي اين ستاد را 19 نفر برشمرد و گفت: در اين ستاد نمايندگاني از معاونت هاي سازمان همچون معاونت گردشگري، حفظ و احياء توسعه مديريت، امور فرهنگي و ارتباطات و مديركل روابط عمومي سازمان، مجري طرح پرديسان، سرپرست معاونت اجرايي، معاون پژوهشي، مديردفتر حقوقي و همكاري هاي بين الملل پژوهشگاه حضور خواهند داشت.