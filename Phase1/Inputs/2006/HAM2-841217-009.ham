مرور جشنواره 24
امروز: ستاره ها(فريدون جيراني)
بهاي جسارت
سعيد مروتي
مجموعه فيلم هاي ستاره ها بيش از هر چيز حاصل اعتماد به نفس سازنده اش است. اعتماد به نفسي كه حاصل تثبيت موقعيت جيراني در سينماي حرفه اي است. با اين همه جيراني حتماً خودش هم خوب مي دانسته كه با بردن دوربين به پشت صحنه سينما و نشان دادن چيزهايي كه همه در اين سال ها، در مخفي كردنش كوشيده اند، چه ريسكي را مرتكب مي شود.
اينكه سه گانه ستاره ها تا چه اندازه فيلم هاي خوبي شده اند، موضوع اين يادداشت نيست. هر چند معتقدم جدي ترين منتقدان ستاره ها هم نمي توانند منكر ارزش هاي اين فيلم ها شوند. جداي از اينها اما، اتفاق مهم در ستاره ها تحولي است كه در سينماي جيراني رخ داده است. فيلم ها خوب يا بد، تصوير تازه اي از جيراني ارائه مي دهند. تصويري كاملاً متفاوت از كارگردان فيلم هايي چون قرمز، شام آخر و سالاد فصل.جيراني در ستاره ها نشان مي دهد كه علاوه بر رعايت قواعد ژانر و جذب تماشاگر به سينما، دغدغه هاي ديگري هم دارد. ستاره ها تحولي است در سينماي او. تحولي در ساختار و مضمون كه گويا دومي- بخصوص در ستاره مي شود - با واكنش هايي نيز همراه بوده است.جداي از اينكه ستاره ها واجد چه كيفيتي هستند و چه جايگاهي در كارنامه سازنده اش دارند، بايد كوشش جيراني را در مخدوش نكردن واقعيت ها ستود. برخي واكنش ها از سوي اهالي سينما هم كاملاً طبيعي است.مسعود كيميايي راست مي گويد كه محافظه كار، آدم جسور را دوست ندارد.
حميدرضاپورنصيري
از صبح تا شب
امروز جدا از ديدن تكرار پرستاران كه ساعت 15:10 از شبكه اول پخش مي شود مي توانم توصيه كنم كه ساعت 10 شب از شبكه چهار به تماشاي تله تئاتر خداحافظ بنشينيد. اين تله تئاتر احتمالا تك قسمتي را داريوش مودبيان كارگرداني كرده و داستانش درباره خواستگاري يك سرباز بي دست و پاست كه قصد دارد از دختر مورد علاقه اش خواستگاري كند. اما يك اعترافي بايد بكنم و آن هم اين ا ست كه در اين يك ساله و با تغيير سياست مديران شبكه چهار در زمينه توليد نمايش هاي تلويزيوني، هيچ تله تئاتر جذابي نديده ام. آخرين و بهترين نمونه اي كه مي توانم در اين زمينه مثال بزنم تله تئاتر نكراسوف بود كه محمد رحمانيان آن را كارگرداني كرده بود. اگر هم از طرفداران مجموعه هاي ايراني هستيد مي توانيد همزمان با شروع تله تئاتر به تماشاي سريال روح مهربان بنشينيد كه از شبكه اول پخش مي شود. علاوه بر اين، مجموعه نه چندان جالب توجه لبه تاريكي هم مانند هفته هاي گذشته در ساعت 21:30 از شبكه دو پخش خواهد شد. اگر هم اتفاق غير منتظره اي نيفتد مي توانيد در همان ساعت 22 فيلم سينمايي در يك چشم بر هم زدن را از شبكه تهران تماشا كنيد.