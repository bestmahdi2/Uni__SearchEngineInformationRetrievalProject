براساس تازه ترين گزارش سيا
ايران نوزدهمين قدرت اقتصادي در جهان است
مهر: واحد مطالعات اقتصادي سازمان اطلاعات مركزي آمريكا، سيا، ايران را نوزدهمين قدرت اقتصادي جهان و بزرگترين اقتصاد منطقه خاورميانه در سال 2005 معرفي كرد.
واحد مطالعات اقتصادي سيا در گزارش جديد خود توليد ناخالص داخلي ايران بر حسب برابري قدرت خريد در سال 2005 را 7/516 ميليارد دلار اعلام كرده است كه بدين ترتيب ايران 93/0 درصد اقتصاد جهاني را در اختيار دارد.
واحد مطالعات اقتصادي سيا توليد ناخالص داخلي بر اساس برابري قدرت خريد ايران را در سال 2004 برابر با 8/477 ميليارد دلار اعلام كرده بود كه اين رقم با 3/15 درصد افزايش در سال 2005 مواجه شد.
بر اساس اين گزارش، كل توليد ناخالص داخلي جهان در سال 2005 به 55 هزار و 500 ميليارد دلار رسيد كه كشورهاي آمريكا، چين، و ژاپن به ترتيب بيشترين سهم را از آن داشتند و سه قدرت اقتصادي نخست جهان به حساب مي آيند.
توليد ناخالص داخلي آمريكا بر حسب برابري قدرت خريد در سال 2005 به 11 هزار و 750 ميليارد دلار رسيد و سهم اين كشور را از اقتصاد جهاني به 2/21 درصد رساند.
واحد مطالعات اقتصادي سيا همچنين توليد ناخالص داخلي بر اساس برابري قدرت خريد چين را 7 هزار و 262 ميليارد دلار، ژاپن 3 هزار و،745 هندوستان 3 هزار و،319 آلمان 2 هزار و،362 انگلستان يك هزار و،782 فرانسه يك هزار و،737 ايتاليا يك هزار و،609 و توليد ناخالص داخلي روسيه را يك هزار و 408 ميليارد دلار اعلام كرده است.
بر پايه همين گزارش، توليد ناخالص داخلي اتحاديه اروپا در سال 2005 به 11 هزار و 650 ميليارد دلار رسيد و آلمان، انگلستان، فرانسه، ايتاليا، و اسپانيا به ترتيب بزرگترين اقتصادهاي اين اتحاديه در سال 2005 بودند.
واحد مطالعات اقتصادي سيا همچنين توليد ناخالص داخلي كره جنوبي بر اساس برابري قدرت خريد را 925 ميليارد دلار، تايلند،524 تركيه،508  مصر،316 عربستان،310 اسرائيل،129 امارت،63 سوريه،60 عراق،54 كويت،48 عمان،38 و اردن 25 ميليارد دلار اعلام كرده است.