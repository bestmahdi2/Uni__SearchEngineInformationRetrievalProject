تشكيل كميته  ميراث معنوي براي شناسايي و ثبت آثار
گروه علمي فرهنگي: رئيس پژوهشگاه ميراث فرهنگي و گردشگري، تشكيل كميته ميراث معنوي را حركتي در جهت ساماندهي فعاليت هاي مرتبط با اين حوزه دانست.
سيدطه هاشمي افزود: كميته  ميراث معنوي كه تشكيل آن به تازگي ابلاغ شده است، با بخش هايي مانند پژوهشكده هاي مردم شناسي، زبان و گويش و هنرهاي سنتي ارتباط مستقيم خواهد داشت. البته جزييات بيشتر درباره شيوه  فعاليت آن در آينده، اعلام خواهد شد.
وي با يادآوري اين كه ايران پس از تصويب مجلس شوراي اسلامي و ابلاغ رئيس جمهور، عضو كنوانسيون ميراث معنوي شد، گفت: كميته  ميراث معنوي با هدف شناسايي و ثبت آثار معنوي تشكيل شده است. تاكنون، آثار ملموسي مانند بناهاي تاريخي شناسايي و ثبت مي شدند؛ اما بخش عظيمي از سرمايه هاي ميراثي كشور، معنوي و ناملموس هستند كه شناخت و بررسي آنها، كار بسيار گسترده  اي است و از اين رو، كميته ثبت آثار معنوي در سازمان ميراث فرهنگي و گردشگري ايجاد شد. وي با اشاره به تلاش ايران براي ثبت نوروز و تعزيه  در فهرست ميراث معنوي جهان، به ايسنا گفت: ايران، آثار گرانبهايي در حوزه  فرهنگ معنوي دارد كه مي تواند در يونسكو ثبت كند؛ ولي پيش از اين، بايد آنها را شناسايي، حفاظت و ثبت كرد تا از خطر فراموشي حفظ شوند.