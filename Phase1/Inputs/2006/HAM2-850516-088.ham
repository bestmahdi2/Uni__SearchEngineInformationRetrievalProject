دووميداني همچون گذشته پاك مي شود
ايرنا: عيدي عليجاني پس از شايعه مثبت شدن آزمايش كنترل دوپينگ چند ورزشكار دووميداني گفت:  سعي مي كنيم با آموزش هاي لازم، جامعه دووميداني از خطر استفاده مواد غيرمجاز مصون بماند. نايب رئيس و مدير تيم هاي ملي دووميداني اظهار كرد:  ما از ابتداي ورود به فدراسيون دووميداني با دو مقوله به صورت جدي برخورد كرده ايم؛ اول موضوع صغر سن كه باعث شد از اعزام چند ورزشكار به مسابقات آسيايي جلوگيري كنيم و دومين مورد مساله دوپينگ كه سعي كرديم در چند ماه گذشته به صورت گسترده نمونه گيري انجام دهيم. موضوع مبارزه با دوپينگ براي فدراسيون دووميداني بسيار مهم است، چون از يك طرف شاهد اثرات جانبي و مخرب استفاده از مواد غيرمجاز در ميان برخي ورزشكاران بوده ايم و از طرفي ديگر مي خواهيم فضاي جامعه دووميداني همچون گذشته پاك بماند. اولين برخورد فدراسيون نيز با تيم هاي جوانان و بزرگسالان است.