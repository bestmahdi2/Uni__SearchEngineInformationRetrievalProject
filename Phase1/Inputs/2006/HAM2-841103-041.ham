صف خريد دوباره براي ليزينگ
گروه بورس: تنها صف خريد سهام در روز گذشته براي ليزينگ صنعت و معدن تشكيل شد.
به گزارش همشهري، روز گذشته 169 نفر در صف خريد 5/1 ميليون سهم ليزينگ صنعت و معدن ايستادند. ارزش كل تقاضاهاي خريد صادرشده براي سهام اين شركت 7/3 ميليارد ريال بود.
ليزينگ صنعت و معدن بهار امسال نبض بازار سهام تهران را در اختيار داشت و ارزش سهام آن تا 300 درصد رشد كرد، اما پس از آن نزول 7 ماهه سهام ليزينگ صنعت و معدن آغاز شد. تشكيل صف خريد در روز گذشته اتفاقي تازه در بازار سهام اين شركت به حساب مي آيد. حال بايد ديد آيا اين صف خريد در روزهاي آينده هم تكرار خواهد شد يا نه؟
روز گذشته در كفه فروش، شركت هاي غدير و سايپا در كنار دو شركت سيمان كرمان و سيمان شمال بيشترين وزن را ايجاد كرده بودند.اما در كفه خريد بازارگردانان با صدور دستورهاي خريد براي سهام غدير، سرمايه گذاري مسكن، ايران خودرو، سيمان هرمزگان و سرمايه گذاري بانك ملي تلاش كردند تعادل را در بازار برقرار كنند.