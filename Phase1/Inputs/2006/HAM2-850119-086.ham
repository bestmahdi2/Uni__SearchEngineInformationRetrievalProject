نسل جديد نمايشگر ها
صفحه  نمايش شيشه اي
ايرنا: دانشمندان آلماني موفق به توليد نخستين صفحه نمايش شفافي شدند كه همانند شيشه و از نوع او.ال.اي.دي(oled)شده اند.
به گزارش سايت اينترنتي پي سي ورلد، محققان آلماني دانشگاه برانشوايگ براي توليد اين نمايشگر از صفحات شفاف تي.اف.تي، ساخته شده از يك لايه نازك اكسيد روي به ضخامت تنها 100نانومتر، بهره گرفته اند كه 90درصد نور مرئي از آن عبور كرده و همانند شيشه پشت نما و شفاف است.
در نمايشگر شفاف و پشت نماي جديد، پيكسلهاي درخشان او.ال.اي.دي در مقابل مدارهاي ريز صفحات تي.اف.تي جاي مي گيرند كه اين صفحات را مي توان با روشهاي مرسوم فعلي روي لايه هاي پلاستيكي انعطاف پذير قرار داده و صفحات نمايشگر با ابعاد مختلف ايجاد كرد.
به گفته دانشمندان آلماني، ميزان روشنايي پيكسلهاي او.ال.اي.دي ايجاد شده با اين روش حداكثر در حدود700كاندلا در متر مربع است و اين درحالي است كه ميزان روشنايي پيكسلهاي نمايشگرهاي مرسوم فعلي حداكثر300 كاندلا در متر مربع است.
طراحان نمايشگر شفاف و پشت نماي جديد عقيده دارند نمونه هاي اوليه اين نمايشگر احتمالا تا دو سال ديگر به مرحله توليد خواهند رسيد.
اين صفحات نمايشگر شفاف به طور مثال مي توانند به عنوان شيشه جلوي اتومبيل مورد استفاده قرار بگيرند كه راننده مي تواند علاوه بر مشاهده بيرون خودرو، نقشه رايانه اي مسير را نيز همزمان روي شيشه جلو مشاهده كند.