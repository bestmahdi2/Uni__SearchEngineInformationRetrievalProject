نگاه
منطق زيباي فوتبال
پريشب مصطفي دنيزلي، گرانترين و سرشناس ترين مربي ليگ برتر وقتي در برابر اين پرسش گزارشگر تلويزيون قرار گرفت كه جز تيم خودش كدام تيم را مدعي قهرماني مي داند؟ با غرور گفت: هيچ تيم، هيچ تيمي جز پرسپوليس نمي تواند در ليگ ادعاي قهرماني داشته باشد. اميدواريم مربي كاركشته ترك از بازي ديروز درس لازم را گرفته باشد.
در يك سوم ابتدايي ليگ، نه هيچ تيمي مطلقاً تنها مدعي قهرماني است و نه هيچ تيمي قطعاً در سراشيب سقوط. فوتبال منطق خودش را دارد و در بزم زيباي آن غلام پيرواني بيست بار ارزانتر از دنيزلي و تيمي كه مجموع دستمزد بازيكنان آن از دستمزد دو بازيكن حريف هم كمتر است مي تواند بازي باخته در زمين حريف را به تساوي بكشاند. به همين خاطر است كه فوتبال روز به روز در جهان محبوب تر و فراگيرتر مي شود.