نبض بازار
آهنگري تراكتورسازي باز هم اول شد
گروه بورس: در پايان معاملات ديروز بورس تهران دادوستد تكين كو به طور موقت متوقف شد و سهامداران خود را براي شركت در مجمع عمومي عادي سالانه شركت آماده كردند. به گزارش همشهري همچنين روز گذشته نماد معاملاتي حق تقدم كف به علت پايان مهلت پذيره نويسي بسته شد. در اين روز داد و ستد سهام لاستيك دنا، سپهر رنگ و پلي اكريل بعد از برگزاري مجمع عمومي عادي و تقسيم سود نقدي از سرگرفته شد. همچنين نماد سرمايه گذاري رنا همزمان با پيش بيني سود و ارائه اطلاعات جديد، سازه پويش همزمان با ارائه اطلاعات و حق تقدم شيشه همدان به منظور عرضه تعدادي حق تقدم استفاده نشده باز شد. سقف دو درصدي قيمت روز گذشته توسط 57 شركت از جمله نفت بهران، ايران خودرو و پارس خودرو پرشد اما در مقابل قيمت سهام 20 شركت هم دو درصد كاهش يافت. در اين روز كاري قيمت هر سهم گازلوله، پيام، ليزينگ ايران، ايران خودرو ديزل، پاكسان و كف دو درصد افزايش يافت.
176 نفر در جريان دادوستدهاي ديروز بورس تهران براي خريد 7/1 ميليون سهم آهنگري تراكتورسازي به ارزش 4/6 ميليارد ريال صف كشيدند. بر اين اساس رتبه اول جدول تقاضا روز گذشته به اين شركت تعلق گرفت. 183 نفر هم ديروز در مراجعه به كارگزاري ها براي خريد 755 هزار سهم پتروشيمي اصفهان به ارزش
3/4 ميليارد ريال دستور خريد صادر كردند. يكصد و 11 برگه دستور خريد روز گذشته براي 479 هزار سهم پتروشيمي آبادان به ارزش 4 ميليارد ريال صادر شد و 59 نفر براي 462 هزار سهم معادن بافق به ارزش 4 ميليارد ريال برگه دستور خريد پركردند.
گاز لوله نيز از جمله شركت هايي بود كه روز گذشته 127 نفر براي خريد 966 هزار سهم اين شركت به ارزش 6/2 ميليارد ريال صف كشيدند. سهام سرمايه گذاري غدير، سرمايه گذاري مسكن و سايپا ديروز بازارگرداني شد تا بازار متعادل تر و روان تر شود.