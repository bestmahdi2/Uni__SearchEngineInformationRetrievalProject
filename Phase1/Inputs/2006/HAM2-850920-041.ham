تا پايان امسال
10 هزار كارگر خارجي با نيروي كار داخلي جايگزين مي شوند
فارس: مديركل اشتغال اتباع خارجي گفت: با امضاي تفاهم نامه بين اداره كل اشتغال اتباع خارجي و كانون سراسري انجمن هاي صنفي كارفرمايان سنگبري هاي كشور، تا پايان سال جاري 10 هزار نيروي كار خارجي شاغل در اين صنف با نيروي كار داخلي جايگزين خواهند شد.
محمدحسن صالحي مرام گفت: بنا به اظهارات اعضاي كانون سراسري انجمن هاي صنفي كارفرمايان سنگبري هاي سراسر كشور حداقل 20 هزار كارگر خارجي غيرمجاز در حدود 20 سال در واحد هاي اين صنف به كار مشغول بوده اند.
وي افزود: با امضاي تفاهم نامه بين كانون سراسري كارفرمايان سنگبري ها و اداره كل اشتغال اتباع خارجي، كارفرمايان اين صنف از پرداخت 18 ميليارد تومان جريمه ماهانه معاف شدند و جريمه اين صنف براي هر سال 216 ميليارد تومان بود.
صالحي مرام گفت: اين معافيت جريمه به خاطر همكاري اين بخش در اجراي قانون و طرح ساماندهي اشتغال اتباع خارجي و در جهت اجراي سياست هاي دولت در حمايت از صنايع و توليد داخلي كشور است.