نخستين همايش شهروندان و ميراث فرهنگي برگزار مي شود
گروه شهري: همزمان با بزرگداشت هفته ميراث فرهنگي، اولين همايش «شهروندان و ميراث فرهنگي» برگزار مي شود.
دكتر رامين،مديركل دفتر امور فرهنگي و حمايت از تشكل هاي غيردولتي سازمان ميراث فرهنگي و گردشگري كشور افزود: برگزاري اين همايش در راستاي اهميت تعامل و پيوند ميان شهروندان و ميراث فرهنگي كه آئينه تمام نماي تاريخ، فرهنگ و تمدن ارزش هاي معنوي ايران اسلامي است، مي باشد.
وي گفت: راهيابي انديشه و احساس شهروندان از طريق پنجره ميراث فرهنگي به گذشته هاي فرهنگ و تمدن و تبيين اهميت ميراث فرهنگي در بازشناسي هويت ملي اسلامي شهروندان كشور، به ويژه براي نوجوانان و جوانان، اصلي ترين هدف برگزاري نخستين همايش شهروندان و ميراث فرهنگي است. در اين همايش موضوعاتي چون خانواده و ميراث فرهنگي، زن و ميراث فرهنگي، كودك و ميراث فرهنگي در قالب سخنراني اساتيد دانشگاه، نشست علمي، ارائه مقالات، نمايشگاه و پخش فيلم موردتجزيه و تحليل قرار مي گيرد.
اين همايش، روز چهارشنبه سوم خرداد ماه 1385 در مركز مشاركت هاي مردمي شهرداري تهران جنب خيابان استاد نجات اللهي و فرهنگسراي جوان(خاوران)برگزار مي شود.