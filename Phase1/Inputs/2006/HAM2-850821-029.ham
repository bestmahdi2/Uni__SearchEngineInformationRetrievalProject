10ميليون نفر روز تا پايان امسال در بسيج سازندگي شركت مي كنند
گروه اجتماعي- تا پايان امسال 10 ميليون نفر روز از جوانان طي اردوهاي هجرت در سازندگي كشور شركت مي كنند.
مجيد خراساني رئيس سازمان بسيج سازندگي ضمن اعلام اين مطلب افزود: از اين ميزان سه ميليون و يكصد و 90 هزار نفر روز در اردوهاي هجرت بسيج سازندگي در شش عرصه سازندگي در مناطق محروم مشاركت كردند. وي گفت: در ابتداي تابستان مقرر شده بود كه دو ميليون نفر روز از جوانان در اردوهاي هجرت تابستان شركت كنند كه در پايان تابستان با استقبال گسترده جوانان و دانش آموزان اين ميزان به بيش از 50 درصد افزايش يافت و به رقم كنوني رسيد. خراساني عمده فعاليت هاي انجام شده در اردوهاي هجرت تابستان را بازسازي و نوسازي مدارس دانست و اظهار داشت: تا آخرين روز تابستان 31 شهريور ماه پنج هزار و 952 مدرسه تحت بازسازي و مرمت قرارگرفته است كه به اين منظور 918 هزار و 677 نفر روز از جوانان و دانش آموزان فعاليت كردند. رئيس سازمان بسيج سازندگي در ادامه گفت: فعاليت 858?هزار و 477 هزار نفر از جوانان و دانش آموزان از جمله اقدامات انجام شده در عرصه كشاورزي و آبخيزداري از ديگر فعاليت هاي انجام شده در اين اردوهاست.