با واقعي شدن تعرفه هاي درمان در سال جاري
سهم مردم از هزينه درمان 30 درصد كاهش مي يابد
گروه اجتماعي- عباس اسدي: نرخ جديد تعرفه هاي درماني بخش دولتي و خصوصي تا پايان هفته جاري اعلام مي شود
به گزارش همشهري پرويز كاظمي بعدازظهر ديروز در جمع خبرنگاران درباره هدفمند كردن يارانه ها گفت: طي امسال و سال گذشته 224 ميليارد تومان براي هدفمند كردن يارانه ها اختصاص مي يابد كه بخش عمده اي از اين يارانه ها با ملاحظه توانمند ي ها و قدرت خريد مردم ارتباط دارد.وزير رفاه و تأمين اجتماعي از توليد 96 درصد داروهاي توليد داخل خبر داد و گفت: با وجود آنكه تنها چهار درصد از توليدات دارو خارجي است اما معادل 96 درصد توليدات داخلي ارز به خود اختصاص مي دهد كه بايستي تلاش شود ايران در زمينه توليد دارو به خودكفايي برسد.
وزير رفاه از ارتباط منطقي ميان تعرفه ها و سرانه درمان سخن گفت و خاطرنشان كرد: در بودجه سال 1385 تلاش داريم سرانه درمان را مشخص كنيم و با اعلام تعرفه ها در بخش خصوصي و دولتي و حمايت سازمان مديريت و برنامه ريزي قيمت ها مشخص و اجرايي شود.