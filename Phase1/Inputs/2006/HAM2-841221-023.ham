دكتر خاموشي مبناي حركت حوزه هنري را تشريح كرد
فارس: حوزه هنري همچنان بايد بسترساز خلق آثار فاخر و ارزشمند باشد.
رئيس سازمان تبليغات اسلامي با اعلام اين مطلب در جمع مديران حوزه هنري سراسر كشور اظهار داشت: اصل تولي و تبري نبايد فقط در جنگ بر ما آشكار گردد بلكه بايد در مدرسه نهادهاي دولتي، كوي و برزن و در بناهاي ما بر ما آشكار گردد تا وجه تمايز ما با ديگران مشخص شود.
خاموشي سپس به ضرورت حركت كردن حوزه  هنري در جهت اصل تولي و تبري اشاره كرد و گفت: مفهوم اين حركت اين است كه ما بايد جامعه را به سمت و سوي ولايت به مفهوم دين سوق بدهيم زيرا حوزه هنري به خاطر همين اصل تولي و تبري ايجاد شد و بنابراين بايد كاري كنيم كه توليدات انساني و برنامه اي ما اين ويژگي  را داشته و هدفمند باشند. در ادامه اين مراسم بنيانيان(رئيس حوزه هنري|)، طي سخناني بر ضرورت وجود همفكري ميان مسئولان و هنرمندان حوزه هنري تاكيد كرد و گفت: تبليغ دين از طريق هنر وظيفه جدي ماست، بنابراين بايستي مواضع مان را شفاف تر كنيم تا آدمهايي كه به سمت حوزه هنري مي آيند؛ متوجه باشند كه اگر به حوزه  هنري مي آيند بايد براي تبليغ دين الهي از طريق هنر بيايند نه اهداف غير آن.