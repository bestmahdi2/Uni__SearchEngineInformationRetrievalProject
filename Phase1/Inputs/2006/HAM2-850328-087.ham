آسانسورهاي مترو طي يك ماه آينده راه اندازي مي شود
فارس: معاون بهره برداري مترو از راه اندازي 21 آسانسور در پنج ايستگاه مترو ظرف يك ماه آينده خبر داد.جعفر ربيعي با اشاره به نصب آسانسورهاي مذكور در ايستگاه هاي امام خميني، صادقيه، خزانه، ترمينال جنوب و خيام، تصريح كرد: تا پايان سالجاري 56 دستگاه آسانسور در كليه ايستگاه هاي مترو نصب و راه اندازي مي شود.
وي با اشاره به اين كه تعداد آسانسورها در ايستگاه هاي مركزي و پرتردد بيشتر خواهد بود، افزود: در40 ايستگاه فعال مترو مجموعاً 77 دستگاه آسانسور نصب خواهد شد. معاون بهره برداري مترو هزينه خريد كل آسانسورها را يك و نيم ميليارد تومان عنوان كرد.
وي علت طولاني شدن روند نصب دستگاه ها را بدقولي شركت ايران شيندلر به عنوان شركت طرف قرارداد مترو، بيان كرد.
ربيعي در پاسخ به اين سوال كه آيا همه مسافران امكان استفاده از آسانسور را دارند، تأكيد كرد: محدوديتي براي ورود مسافران وجود ندارد اما از نظر شركت مترو معلولان براي استفاده از آسانسورها در اولويت قرار دارند.