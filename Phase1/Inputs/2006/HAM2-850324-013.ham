تقاضا براي خريد سهام پتروشيمي آبادان دو برابر شد
گروه بورس- حجم تقاضا براي خريد سهام پتروشيمي آبادان در جريان معاملات ديروز دو برابر شد.
به گزارش «همشهري» در اين روز فعالان بازار به شدت به خريد سهام اين شركت اشتياق نشان دادند به طوري كه 993 نفر براي 3/5 ميليون سهم پتروشيمي آبادان به ارزش 50 ميليارد ريال دستورخريد صادر كردند. 355 نفر هم ديروز براي خريد 4/3 ميليون سهم توسعه معادن و فلزات به ارزش 8/6 ميليارد ريال به كارگزاري ها مراجعه كردند. براساس اين گزارش يك هزار و 202 نفر ديروز در مراجعات خود به كارگزاري ها 8/7 ميليون سهم توسعه معادن روي به ارزش 52 ميليارد ريال را به فروش گذاشتند.همچنين 536 نفر ديروز حدود 4 ميليون سهم گروه بهمن به ارزش 9/7 ميليارد ريال را در بازار عرضه كردند.در اين روز ايران خودرو نيز به فهرست شركت هاي حاضر در جدول عرضه پيوست. 129 سهامدار ايران خودرو ديروز 870 هزار سهم اين شركت به ارزش 3 ميليارد ريال را در بورس تهران به فروش گذاشتند.