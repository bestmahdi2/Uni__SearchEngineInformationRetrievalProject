زاويه ديد
مرمت كاخ شهرباني
بيهوده نيست اگر عنوان مي شود، پروژه كاخ شهرباني و محوطه بيروني آن كه يادگار ميدان مشق است، بي نظيرترين بافت تاريخي شهري ايران است، وقتي كه از سردر باغ ملي مي گذري و قدم به محوطه ميدان مي گذاري، مي تواني شكوه و عظمت آثار تاريخي و به ويژه عمارت شهرباني را ببيني. كار مرمتي اين محدوده هنگامي جلوه گر مي شود كه نگاهي به ساير بناها بيندازي. بي ترديد مرمت محوطه بيروني بنا جلوه گري و زيبايي فراواني را براي ساختمان هاي اطراف و كاخ شهرباني سابق كه امروزه نام ساختمان اصلي وزارت امور خارجه را برخود دارد، آورده است. نماي بيروني وزارت امور خارجه كه تركيبي از معماري دوران هخامنشي و استفاده از نقش برجسته هاي آن دوران است، بر شكوه و عظمت بنا افزوده است. ساختمان وزارت امور خارجه(شهرباني سابق)در سه طبقه مي تواند محلي باشد براي پذيرش مهمانان رسمي و خارجي و بيانگر فرهنگ غني ايراني- اسلامي كه در معماري اصلي اين بنا متجلي است. طبقه زيرزمين كاخ شهرباني، با كاربري متفاوت ساخته شد. تا مدت ها پس از احداث اوليه بنا در سال 1314، از آن به عنوان زندان استفاده مي شد. تيغه هاي مختلف قسمت هاي آنها را از هم جدا مي كرد. اما با مطالعات گسترده و بررسي هاي گوناگون، در جريان مرمت تيغه هاي آن حذف و كل بنا يكدست و باز شد. بنابه پيشنهاد وزارت امور خارجه و با انجام طرح احيا طراحي اوليه بنا كه آجركاري هاي مقرنسي بود، دوباره ديده شد و كاربري آن به موزه تغيير كرد. زيرزمين كاخ شهرباني تبديل به موزه براي تاريخ ديپلماسي شده است. از آنجا كه در زير زمين فعاليت اداري صورت نمي گرفت، براساس پيشنهاد وزارت خارجه، براي احداث موزه و نمايشگاه تصميم گيري شد.
مهندس سعيدي هنگامي كه طاق هاي ضربي زيرزمين را نشانمان مي دهد و از عملياتي كه براي مقاوم سازي و استحكام بخشي بنا صحبت مي كند، ما را در شكوه معماري اين بخش از بنا، مهمان مي كند. زير زمين چندان ربطي به طبقات فوقاني ندارد. ما هم در مرمت، از اين ويژگي ذاتي بنا استفاده كرديم. ورودي مجزا و كاربري مستقل، باعث شد تا طرح موزه جديت بيشتري بگيرد و محقق شود.
از سويي فعاليت هاي مرمتي در اين بنا بسيار پيچيده و چند لايه بوده. پس از انجام مطالعه و تحقيق، طرح مرمت توسط مهندس فرامرز پارسي و مهندس ناصر فرشبافان و مشاوره آنان آغاز شد. اگرچه در تمامي مراحل شوراي راهبردي نظارت دايمي بر پروژه را حفظ كرد. طرح مرمت در سه شاخه انجام گرفت. 1- معماري و معماري داخلي 2- سازه بنا 3- تأسيسات بنا. در بخش اول، براي حفظ معماري، كارمان عين به عين بود. تمام ويژگي هاي معماري را براساس طرح اوليه حفظ كرديم و در معماري داخلي هم با تزئينات ويژه اي روبه رو نبوديم. بلكه فضاي داخلي، كاملاً عملكردي بود. فقط چند مورد تزئين داشت. بنابر اين سعي شد تا همان فضا، با ويژگي كاربري اداري حفظ شود. اما در بخش سازه، مقاوم سازي مورد توجه قرار گرفت. در برخورد با سازه سعي شد تا جايي كه ساختمان اجازه مي دهد و هويت بنا دگرگون نشود، چه به لحاظ ثقلي و چه زلزله، مقاوم سازي انجام شود. در بخش ثقلي 100 درصد و در بخش زلزله، تا جايي كه امكان داشت استحكام بخشي صورت گرفته است.
مهندس پارسي به بخش تأسيسات اشاره كرد و گفت: از آنجا كه كاربري اداري در دستور كار بود، سعي شد تا امكانات امروزي مورد نظر قرار گيرد. مشاور تأسيسات كاخ شهرباني شركت مهندسين مشاور آبان و در رأس آن مهندس اكبرزاده، زحمات زيادي كشيد. تأسيسات الكتريكي، ايمني(اطفاي حريق و اعلام حريق)و كابل كشي هاي متعدد و همچنين ايجاد سيستم تهويه، كار فراواني برد. مي توانيم بگوييم كه در اين بخش تأسيسات در حد نوسازترين بناهاي حال حاضر كشور است.
كاخ شهرباني زندگي دوباره اي را آغاز كرده است. زندگي جديدي كه در آن با الهام از گذشته، چهره پيرو فرتوت را از ياد برده و در دل شهر پير، روزگار جواني را از سر گرفته. شايد اين پروژه بتواند مبنايي باشد براي مرمت بسياري از آثار تاريخي ديگر. اين حرف هاي مهندس سعيدي، حس رضايتمندي از انجام كاري بزرگ را در ذهن به وجود مي آورد. شايد كمتر كسي بداند كه او همان مردي است كه مدرسه و مسجد سپهسالار را با دستان توانمندش مرمت كرده است. او همان پرستار گنبد 600 تني است.