قيمت فروش سهام  10 شركت دولتي ديگر اعلام شد
ايسنا: چهارشنبه هفته گذشته در جلسه هيأت عالي واگذاري قيمت برخي از شركت هايي كه قرار است از طريق سهام عدالت و يا بورس و مزايده واگذار شوند به تصويب رسيد. سيدمهدي عقدايي، معاون واگذاري سازمان خصوصي سازي، از تصويب قيمت چهار شركتي كه از طريق سهام عدالت واگذار خواهد شد، در جلسه هيأت عالي واگذاري خبر داد و افزود: قيمت  شركت هاي نيروترانس با قيمت هر سهم 1973 ريال، كنتورسازي ايران 1297 ريال، پارس سوييچ 2982 ريال و حمل  و نقل پتروشيمي با قيمت هر سهم 22 هزار و 834 ريال به تصويب شوراي عالي واگذاري رسيد كه در 10 تا 15 روز آينده واگذاري اين سهام از طريق سهام عدالت صورت خواهد گرفت.