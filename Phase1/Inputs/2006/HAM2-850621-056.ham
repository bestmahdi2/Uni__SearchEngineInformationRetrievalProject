يك فيلتر امنيتي جديد براي اينترنت اكسپلورر
گروه علمي فرهنگيشركت مايكروسافت مرورگر اينترنت اكسپلورر خود را به فيلترهاي جديد مبارزه حملات اينترنتي از نوع فيشينگ مجهز مي كند.به گزارش سايت اينترنتي پي سي ورلد، فيشينگ به طور كلي به حملاتي گفته مي شود كه در آن هكرها وب سايتهايي را با ظاهري كاملا مشابه وب سايتهاي شناخته شده، مثلا وب سايت ياهو ميل، طراحي كرده و با نمايش اين وب سايتهاي جعلي، كاربران را فريب داده و اسم رمز و كلمه عبور تايپ شده توسط كاربران را ثبت كرده و مي ربايند.
شركت مايكروسافت از اين پس از اطلاعات جمع آوري شده توسط شركت ديجيتال ريزالو در جورجيا براي فيلتر كردن وب سايتهاي جعلي كه كاربران نادانسته با مرورگر اينترنت اكسپلورر از آنها بازديد مي كنند، استفاده خواهد كرد. نسخه هاي جديد نگارش فعلي(ششم)مرورگر اينترنت اكسپلورر و همچنين نگارش هفتم از اين مرورگر كه به همراه سيستم عامل جديد ويندوز ويستا عرضه خواهد شد، به فيلتر ضد فيشينگ جديد مايكروسافت مجهز خواهند بود.
شركت ديجيتال ريزالور با استفاده از نرم افزارهاي خاص خود فهرست بلند بالا و كاملي از وب سايتهاي مورد اطمينان در اينترنت جمع آوري كرده و مدام اين فهرست را به روز مي كند كه مايكروسافت در فن آوري جديد فيلترينگ مورد استفاده در اينترنت اكسپلورر از همين فهرست براي تعيين قابل اطمينان بودن وب سايتهايي كه كاربران قصد بازديد از آنها را دارند، استفاده خواهد كرد.
در اين فهرست براي تعيين مورد اطمينان بودن هر وب سايت، 39مشخصه مربوط بدان سايت از جمله آدرس آي پي، دامين و شركت ميزبان وب سايت، بررسي مي شوند.
به طور مثال هنگامي كه كاربر قصد بازديد از وب سايت يك بانك را دارد، فن آوري فيلترينگ جديد مايكروسافت بررسي مي كند كه آيا مشخصات آن وب سايت با فهرست وب سايتهاي غيرجعلي و مورد اطمينان ياد شده تطابق دارد يا خير كه اگر اين چنين نباشد، پيغام هشداري براي كاربر به نمايش درآمده و با يادآوري احتمال جعلي بودن وب سايت، از او خواسته مي شود كه پنجره مربوط بدان سايت را ببندد.