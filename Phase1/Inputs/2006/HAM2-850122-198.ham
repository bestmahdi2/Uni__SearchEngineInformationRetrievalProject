مدير عامل سازمان بهشت زهرا خبر داد
آغاز عمليات ساماندهي مزار شهيدان در بهشت  زهرا(س)
گروه شهري: عمليات اجرايي طرح ملي ساماندهي و بهسازي مزار شهيدان در گلزار شهداي بهشت زهرا(س)مقارن با شب ميلاد خجسته پيامبر مكرم اسلام(ص)و حضرت امام صادق(ع)آغاز مي شود.
به گزارش روابط عمومي شهرداري تهران، مهندس محمود رضائيان _ مدير عامل سازمان بهشت زهرا(س)و شهردار حرم مطهر حضرت امام خميني(ره)_ با بيان اين مطلب گفت: به حول و قوه پروردگار، سرانجام پس از سال ها تلاش و پيگيري مستمر مجموعه مديريتي شهرداري تهران و بر اساس توافقنامه اي كه ميان شهرداري تهران و بنياد شهيد انقلاب اسلامي صورت پذيرفت عمليات ساماندهي كليه قطعات مطهر شهداي بهشت زهرا(س)در يك طرح هماهنگ و كارشناسي شده از سوي شهرداري تهران آغاز خواهد شد كه فاز اول اجرايي اين طرح قطعات شهيدان گمنام را پوشش مي دهد.
مدير عامل سازمان بهشت زهرا(س)افزود: اين طرح داراي دو خصيصه اصلي «سادگي در عين استواري» و «خلوص در عين زيبايي» است كه محورهاي اصلي ساختار طرح و سير حركتي آن از جايگاه جلوس تاريخي حضرت امام(ره)در بهشت زهرا(س)آغاز و با لحاظ خط قبله مسلمين به محل عروج حضرت امام خميني(ره)كه بارگاه قدسي آن امام همام است ختم شود.
وي گفت: در اين طرح سراي احترام، محور شهدا، محور عروج و فضاهاي مناسب با شأن خانواده هاي معظم شاهد و زائران قبور مطهر شهدا در زمينه هاي فرهنگي، خدماتي شامل اطلاع رساني، فضاي سبز و امور رفاهي پيش بيني شده است. رضائيان اظهار اميدواري كرد، فاز نخست اين طرح ملي حداكثر در يك محدوده زماني شش ماهه انجام شود.