كارشناسان هشدار دادند
خطر استقرار مجدد كارخانه ها در حريم شهر تهران
گروه شهري- نايب رئيس شوراي اسلامي شهر تهران لغو ممنوعيت احداث صنايع در داخل شعاع 120 كيلومتري شهر تهران را مغاير با سياست تمركززدايي، كاهش آلودگي هوا و مهاجرفرستي پايتخت دانست. حسن بيادي در گفتگو با همشهري خاطرنشان كرد كه اين موضوع به مشكلات زيست محيطي و آلودگي هوا و مهاجرت و حاشيه نشيني شهر تهران دامن خواهد زد، ضمن اينكه ساير شهرهاي كشور را از داشتن صنايع و مزاياي آن محروم خواهد ساخت.
وي با بيان اينكه اين موضوع با شعار و سياست  تمركززدايي دولت از تهران منافات دارد گفت: تا آنجا كه من اطلاع دارم آقاي احمدي نژاد رئيس جمهور از
بقيه از صفحه اول
همان اول موافق بود كه حتي دستگاههاي دولتي غيرضروري و دفاتر شركت ها و كارخانه ها هم از تهران به استان هاي مربوطه منتقل شود.
نايب رئيس شوراي شهر افزود: با اين حال معلوم نيست كه در حال حاضر به چه دلايلي اين مسايل مطرح مي شود.
از سوي ديگر اميررضا خادم، نماينده تهران و عضو كميسيون فرهنگي مجلس در اين خصوص به خبرگزاري ايسنا گفت: با لغو مصوبه ممنوعيت استقرار صنايع در شعاع 120 كيلومتري تهران نه تنها در حاشيه تهران، بلكه در داخل شهر نيز راه اندازي صنايع جديد قابل اجراست.
وي افزود: پيشنهاد لغو ممنوعيت استقرار صنايع در شعاع 120 كيلومتري تهران در راستاي اشتغال زايي و افزايش فضاهاي كاري براي اقشار مختلف جامعه از سوي برخي از دلسوزان مناطق حاشيه تهران مطرح شده است.
نماينده مردم تهران تصريح كرد : رويكرد مهاجرت با لغو اين شعاع تغيير كرده و سبب عقب ماندن اين طرح خواهد بود.وي در پايان تأكيد كرد: شهر تهران ظرفيت ايجاد صنايع جديدي را ندارد.
سازمان محيط زيست مخالف است
در اين بين، سازمان حفاظت محيط   زيست جزو مخالفان لغو ممنوعيت احداث واحدهاي صنعتي در شعاع 120 كيلومتري تهران است.اصيليان، سرپرست معاونت محيط انساني سازمان حفاظت محيط زيست در اين خصوص با اعلام اين كه مخالف لغو اين مصوبه هستيم، مي گويد: تهران با مشكلات زيادي همچون آلودگي هوا، تمركز جمعيت، كمبود آب و... مواجه است و اكثر سرمايه گذاران علاقه مند به سرمايه گذاري در تهران هستند كه با لغو مصوبه ممنوعيت استقرار صنايع در داخل شعاع 120 كيلومتري تهران، عملاً مناطق محروم كشور از سرمايه گذاري براي احداث صنايع محروم خواهند شد.
وي با اشاره به اين كه شهركهاي صنعتي بايد با هدف استقرار صنايع سطح استان به داخل آنها و ايجاد تمركز در اين زمينه بكارگيري شوند، مي افزايد: به هيچ عنوان موافق نيستيم كه شهرك جديدي احداث و صنعت جديدي در آن مستقر شود.