وزير بهداشت:
نيمي از يارانه داروي كشور به دو قلم دارو اختصاص يافته است
ايرنا: وزير بهداشت ، درمان  و آموزش  پزشكي ، با بيان  اينكه  بيش  از نيمي  از يارانه داروي  كشور تنها به  دو قلم  دارو اختصاص  يافته  است ، از اساتيد و متخصصان خواست  براي  منطقي  شدن  روند مصرف  داروهاي  پرهزينه  همكاري  كنند.
دكتر كامران  باقري  لنكراني  كه  ديروز در جمع  اعضاء هيات  بوردسخن  مي گفت ، افزود: مصرف  داروهاي  پرهزينه  در كشور از روند منطقي  برخوردارنيست . لنكراني گفت : سالانه  حدود 225 ميليارد تومان  به  عنوان  يارانه  دارو دركشور هزينه  مي شود كه  از اين  مبلغ  حدود 125 ميليارد تومان  تنهابراي  دو قلم داروبتااينترفرون  براي  بيماران  مبتلا به  ام .اس  و فاكتورهاي  خوني  هزينه شده  است .وي  ضمن  اظهار اميدواري  براي  حل  مشكل  نظام  توزيع  دارو با كارت هاي هوشمند، گفت : ما براي  مصرف  اين  داروهاي  پرهزينه  منابع  محدودي  داريم .
وزير بهداشت  افزود: در كشورهاي  ثروتمند دنيا كه  سرانه  سلامتشان  هفت هزار دلار است ، مصرف  اين  قبيل  داروها براساس  راهنماي  درمان  صورت  مي گيرد.
لنكراني  اظهار داشت : پس  متخصصان  بايد با ارائه  نظرات  خود كمك  كنند تامشكل  نداشتن  راهنماي  درمان  را كه  ما در كشور به  شدت  از آن رنج  مي بريم ، را حل  كنيم .