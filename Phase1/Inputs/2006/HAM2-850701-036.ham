با مردم
بازنشستگي پلكاني
در سال 81 لايحه اي در مجلس شوراي اسلامي به تصويب رسيد كه طبق آن بازنشستگي از 10 سال به صورت پلكاني به 20 سال افزايش يابد. حال اين سؤال پيش مي آيد كه يك فرد 75ساله كه قرارداد دارد با 10سال بازنشست شود با اين حساب نمي تواند در زمان زنده بودنش حكم بازنشستگي خود را دريافت كند!
عباس توكلي شهميرزادي- قائم شهر
آمده بودم خدمت كنم اما...
پس از دريافت مهندسي كشاورزي به زادگاهم آمدم تا ضمن مساعدت به كشت و زرع در اين محل، به سهم خودم براي عده اي شغل ايجاد كنم و از مهاجرت هاي ناخواسته بكاهم، اما عدم همكاري بعضي از سازمان ها، موجب شد كه از اين كار پشيمان بشوم. تقاضا دارم دولت، حمايت هاي لازم را از متخصصان بويژه در بخش كشاورزي به عمل آورد تا از خالي شدن مناطق  روستايي در مهاجرت بي رويه مردم به تهران جلوگيري كند.
آقاي اسعدي گرگان
تقاضاي كود شيميايي
@ تقاضا دارم به مناسبت آغاز كشت و زرع، در مورد واگذاري كود شيميايي بر حسب ضرورت و نياز محصول، در اين مورد توجه بيشتري صورت گيرد.
حسن نوده فراهاني- اراك
نرخ دوگانه مجوز طرح ترافيك
@ در مقررات مربوط به واگذاري مجوز ورود به محدوده طرح ترافيك براي خودروهاي بخش خصوصي از سوي ارگان ها و سازمان هاي مسئول 350 هزار تومان تعرفه اعلام شده است. اما به موازات آن، در مراجعان صاحبان خودروها بابت هر خودرو رقمي بيشتر از اين مطالبه شده است. اميدوارم اين تناقض برطرف شود.
آقاي موسوي- تهران
چراغ هاي روشن در روز
بعضي از چراغ هاي خيابان كميل در منطقه 10 شهرداري در طول روز روشن است، با توجه به اعلام وزارت نيرو نسبت به صرفه جويي برق لازم است نسبت به خاموش كردن چراغ هاي اين خيابان در روز اقدام شود.
آقاي احدي- تهران
افزايش بي رويه اجاره بها
از دولت و مسئولان محترم تقاضا دارم نسبت به افزايش بي رويه اجاره بهاي خانه ها و آپارتمان ها، كه هر سال نسبت به سال قبل خيلي بيشتر از تورم موجود روند صعودي را طي مي كند پيشگيري كنند، چون ادامه وضع موجود موجب تضعيف بيش از پيش اجاره نشينان و اقشار كم درآمد جامعه خواهد شد.
آقاي حاج حسيني- تهران
درختان تشنه
از شهرداري تهران تقاضا دارم، ضمن تلاش هاي گسترده اي كه براي توسعه فضاي سبز در اين كلانشهر به خرج مي دهد، با بررسي و بازرسي دقيق دريابد كه چگونه در گوشه وكنار تهران برخي از فضاهاي سبز ايجاد شده در سال هاي قبل به علت كم آبي در حال خشكيدن است، اغلب اين فضاها در محوطه هاي باغي و يا مشاع قرار دارند.
هرمز ريگي- تهران
كمبود روشنايي
در خيابان استاد نجات اللهي شمالي، بن بست دوم روشنايي وجود ندارد و اهالي اين كوچه شب ها با مشكل رفت وآمد مواجه مي شوند، از اداره برق درخواست مي كنيم نسبت به تأمين روشنايي اين كوچه اقدام نمايند.
آقاي شهرابي- تهران