زن طلادزد اتهاماتش را قبول نكرد
گروه حوادث - زني كه به اتهام سرقت طلاجات دختربچه ها در بازار تهران دستگير شده بود، چندي قبل در شعبه 1158 مجتمع قضايي بعثت درحالي محاكمه شد كه ادعاهاي شاكيان پرونده را رد كرد.
به گزارش همشهري، اين زن 31 ساله كه فريبا نام دارد،  از مدتي قبل با رفتن به بازار تهران و سوءاستفاده از شلوغي محل، اقدام به سرقت طلاجات دختربچه ها كرده و از محل متواري مي شده است. اين زن كه چندي قبل، با هوشياري مادر يكي از بچه ها به دام افتاده است، پس از دستگيري به سرقت هاي مشابه ديگري به همين روش اعتراف كرد. بر پايه اين گزارش، چندي قبل فريبا همراه شاكيان خود در شعبه 1158 مجتمع قضايي بعثت حضور يافت و به دفاع از خود پرداخت.وي در جريان دادگاه به قاضي سميعي گفت: اتهامات را قبول ندارم و ادعاهاي شاكيان پرونده كذب است.