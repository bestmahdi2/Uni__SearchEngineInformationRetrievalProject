دبيركل شوراي همكاري خليج فارس:
كشورهاي حوزه خليج فارس موضع گيري عليه ايران نخواهند داشت
ايسنا: عبدالرحمن بن حمد العطيه از ايران خواست تا برنامه هسته اي صلح آميز را پيگيري كند تا زياني متوجه كشورهاي مجاورش نباشد.
عبدالرحمن بن حمد العطيه، دبيركل شوراي همكاري خليج فارس در گفت وگو با روزنامه عكاظ، چاپ عربستان اظهار داشت: كشورهاي حوزه خليج(فارس)براساس رابطه برادري ميان كشورهاي اسلامي و دوستي ناشي از حسن همجواري بر تحكيم روابط با ايران تاكيد دارند، اما در عين حال احتمال خطرات  آينده را نيز بررسي مي كنند. وي در ادامه از فعاليت  سياسي كشورهاي عضو شوراي همكاري خليج فارس با هر يك از كشورهاي ايران، عراق و يمن براي تضمين عاري سازي منطقه از سلاح هاي شيميايي و كشتار جمعي خبر داد و گفت: تلاش ها براي ايجاد امنيت
و ثبات در منطقه ادامه دارد و در اين راستا كشورهاي حوزه خليج فارس موضع گيري عليه ايران نخواهند داشت.  العطيه ادامه داد: ما به ايرانيان اطمينان داريم، اما نمي خواهيم كه نيروگاه هاي هسته اي اين كشور نزديك به سواحل خليج(فارس)باشد چرا كه خطرات و زيان هايي را براي ما به دنبال خواهد داشت.