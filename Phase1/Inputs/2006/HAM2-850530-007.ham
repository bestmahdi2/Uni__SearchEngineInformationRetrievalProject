علي كاشفي: بسياري از كتاب هاي مربوط به پيامبر(ص)در سطح مانده اند
ايسنا: علي رغم اين كه در سال هاي پيش و پس از انقلاب كتاب هاي زيادي با موضوع پيامبر(ص)براي كودكان و نوجوانان نوشته شده است، هم چنان اطلاعات و معرفت عمومي در مورد اين شخصيت عظيم اندك و ناكافي است.
سيدعلي كاشفي خوانساري، نويسنده و پژوهش گر ادبيات كودك و نوجوان با بيان اين مطلب گفت: در تاريخ ادبيات كودكان و نوجوانان چه در سال هاي پيش از انقلاب و چه سال هاي اخير، كتاب هاي مختلفي با موضوع پيامبر(ص)براي كودكان و نوجوانان نوشته شده،  با اين حال آن چه مسلم است، اطلاعات و معرفت عمومي جامعه به ويژه كودكان و نوجوانان در مورد ايشان اندك و ناكافي  است. اين منتقد توجه هم زمان به تاريخ و اتفاقات دوران حيات حضرت رسول اكرم(ص)را در كنار انديشه ها و تفكرات آن بزرگوار ضروري دانست و گفت: سيره نبوي، سنت و آداب زندگي پيامبر، اقوال و احاديث نبوي،  غزوات،  ابعاد عرفاني و معرفتي، معراج، كودكي،  اجداد و نسبت پيامبر، بستگان، اصحاب، همسران و فرزندان و … هيچ يك به اندازه كافي براي مردم شناخته شده نيستند.