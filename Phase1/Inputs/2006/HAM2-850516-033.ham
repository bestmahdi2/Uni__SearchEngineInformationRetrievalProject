جزئيات نحوه صدور گذرنامه براي زائران حج تمتع تشريح شد
سايت پليس: سرهنگ علي حسامي معاون اطلاعات استان اردبيل گفت: زائران حج تمتع از امسال مي توانند با گذرنامه بين المللي عازم مكه مكرمه شوند.
بنا به اين گزارش،امسال تمام زائران مي توانند با گذرنامه بين المللي به سرزمين وحي مسافرت نمايند و آن عده از زائراني كه داراي گذرنامه دسته جمعي هستند، چون براي هر نفر بايستي ويزا اخذ گردد؛ بنابراين لازم است آنان نيز نسبت به دريافت گذرنامه انفرادي بين المللي اقدام كنند.سرهنگ علي حسامي افزود: افرادي كه داراي گذرنامه بين المللي بوده و داراي اعتبار يك ساله مي باشد و مهر عدم مسافرت در ايام ذيحجه و ذيقعده به آنان زده شده هم مي توانند با توجه به توافقات صورت گرفته با كشور عربستان به كاروان هاي زيارتي مراجعه كرده و با اخذ ويزاي كشور مذكور به زيارت مشرف شوند.همچنين دانشجويان و دانش آموزان عادي و حوزه هاي علميه كه قصد انجام اعمال حج تمتع را دارند و مي خواهند به كشور وحي مشرف شوند، مي بايست با اخذ نامه از بالاترين رده محل تحصيل و كپي فيش واريزي به مديريت گذرنامه يا دفاتر پليس + 10 مراجعه و از كشور خارج شوند.به اين ترتيب از نظر مشموليت نظام وظيفه نيز هيچ مشكلي نداشته و نياز به اخذ معرفي نامه از معاونت نظام وظيفه نيروي انتظامي نمي باشد.وي افزود: بانواني كه بدون رضايت همسرانشان جهت زيارت قصد خروج از كشور را دارند، مي توانند با مهر قرمز و گذرنامه زيارتي به خانه خدا عزيمت نمايند.