آخرين گزارش از وضعيت صف هاي عرضه و تقاضا
گروه بورس – سه شركت باما، چادرملو و پتروشيمي اراك در نخستين روز از معاملات هفته جاري بورس تهران، بيشترين حجم تقاضا را متوجه خود ساختند.
به گزارش همشهري، در اين روز 224 نفر در صف خريد دوميليون سهم باما به ارزش 81 ميليارد ريال ايستادند و 356 نفر براي 3ميليون سهم چادرملو به ارزش 30ميليارد ريال دستور خريد صادركردند. بنا بر اين گزارش، ديروز 292 دستور خريد براي 6 /2 ميليون سهم پتروشيمي اراك به ارزش 28ميليارد ريال در سيستم هاي معاملاتي كارگزاران بورس تهران به ثبت رسيد. ضمن اينكه 413 نفر هم براي خريد 8 /3 ميليون سهم تراكتورسازي ايران به ارزش 5 / 25 ميليارد ريال اقدام كردند.
پس از شركت هاي يادشده، روز گذشته بيشترين حجم نقدينگي بازار به سمت سهام شركت هاي پتروشيمي خارك، پتروشيمي اصفهان، سرمايه گذاري توسعه معادن و فلزات، گل گهر، سرمايه گذاري مسكن و ايران خودرو سرازير شد. در اين روز 172 نفر براي خريد 6 /1 ميليون سهم پتروشيمي خارك به ارزش 21ميليارد ريال به كارگزاري ها مراجعه كردند. 324 نفر هم روز گذشته در صف خريد 3ميليون سهم پتروشيمي اصفهان به ارزش 21ميليارد ريال ايستادند.
حجم تقاضا براي خريد سهام سرمايه گذاري توسعه معادن و فلزات، ديروز به 2 /5ميليون سهم به ارزش 18ميليارد ريال رسيد. در كفه عرضه ديروز، دو هزار و 302 نفر براي 5 /8 ميليون سهم سرمايه گذاري غدير به ارزش 34ميليارد ريال دستور فروش صادر كردند.
در اين روز 478 نفر تصميم به فروش 3/ 2ميليون سهم ليزينگ صنعت و معدن به ارزش 3 /4ميليارد ريال گرفتند و 596 نفر هم در صف فروش 4ميليون سهم سرمايه گذاري غدير به ارزش 4ميليارد ريال ايستادند.
بنا بر اين گزارش، ديروز 271 دستور فروش براي حدود 6 /1 ميليون سهم رايان سايپا به ارزش 5/ 3ميليارد ريال صادر شد. اين گزارش نشان مي دهد: ديروز پس از شركت هاي يادشده بيشترين دستور فروش ها براي سهام سرمايه گذاري بانك ملي، سرمايه گذاري گروه صنايع بهشهر، ايران ترانسفر و سيمان دورود صادر شد.