موافقت حزب الله با گفت وگوي دولت لبنان در باره تبادل اسرا
واحد مركزي خبر: نبيه بري رئيس پارلمان لبنان ديروز به خبرنگاران گفت: حزب الله با مذاكره دولت لبنان براي تبادل اسرا با رژيم صهيونيستي موافقت كرده است.
به گزارش خبرگزاري فرانسه از بيروت بري افزود: حزب الله موافقت كرده است دولت لبنان به واسطه طرف سومي با اسرائيل درباره تبادل اسرا گفت وگو كند.
وي خاطرنشان كرد: اين دولت لبنان است كه بايد مذاكرات را براي نتيجه بخش بودن به پيش ببرد.
فوزي صلوخ وزير امور خارجه لبنان پيشتر از سازمان ملل متحد به عنوان طرف سوم خواسته بود امكان مبادله دو نظامي به اسارت درآمده اسرائيلي را با زندانيان لبناني در اسرائيل بررسي كند.
صلوخ گفت: دو نظامي اسرائيلي در سلامت كامل به سر مي برند.
وي افزود: آلمان كه در گذشته نقش مهمي ميان لبنان و اسرائيل ايفا كرده است مي تواند امروز نيز اين نقش را ايفا كند.