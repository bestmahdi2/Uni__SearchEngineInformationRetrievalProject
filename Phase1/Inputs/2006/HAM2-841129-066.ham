گفته مي شود...
* سردبير روزنامه دانماركي كه نخستين بار اقدام به چاپ كاريكاتورهاي موهن از پيامبر(ص)كرد، اخيراً به دفاع از حقوق زنان مسلمان پرداخته و مدعي شده كه از اين به بعد مسائلي مانند ستم زنان در جهان اسلام را نيز به سختي مي توان نوشت. وي اعتراف كرده كه اخيراً بايد مواظب مواردي باشيم كه در گذشته اصلاً فكر آن را هم نمي كرديم.
* در شهرهاي هامبورگ، برلين و لندن چند نفر از ايرانيان در اقدامي مشكوك در مقابل سفارت هاي ايران در دفاع از رانندگان شركت واحد تجمع كردند.
* تعدادي از جوانان مهاباد عصر چهارشنبه به بهانه سالروز دستگيري عبدالله اوجالان در اطراف ميدان استقلال اين شهر تجمع كردند و تردد خودروها را با مشكل مواجه كردند.
* اخيراً از چين، ژاپن و بحرين به عنوان كشورهايي كه مي خواهند در پرونده هسته اي ايران با غرب ميانجيگري كنند نام برده مي شود.
* در مراسم معارفه استاندار جديد استان خراسان شمالي سه تن از پنج نفر نماينده اين استان در مجلس ضمن اعتراض به عدم هماهنگي در انتخاب استاندار در اين مراسم حاضر نشدند. آفريده نماينده شيروان گفت: به ما قول داده بودند استاندار قبلي را تا خرداد 85 نگه دارند. وزير كشور تصريح كرد: عزل و نصب مديران برعهده دولت است و مجلس در اين خصوص حقي ندارد.
*بازتاب خبر داده است كه با انتشار اخباري در مورد خريد يك ساختمان 5 ميليارد توماني توسط «احمدالف» از فعالين صنعت تلفن همراه كشور در مكه، وي تحت فشار زيادي قرار گرفته است.