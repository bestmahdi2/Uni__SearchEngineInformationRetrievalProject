مكيدن آب نبات زمان تماس شيريني با دندان ها را افزايش مي دهد
ايسنا: آكادمي آمريكايي دندانپزشكي اطفال اعلام كرد كه دفعات و زمان مصرف مواد خوراكي و نوشيدني هاي شيرين بر روي سلامت دندان ها و پيشگيري از پوسيدگي آنها در كودكان تأثير گذار است. در بيانيه اي كه از سوي اين آكادمي منتشر شده آمده است: اكثر والدين مي دانند كه بايد مراقب اين باشند كه فرزندانتان چه مي خورند و آنها را وادار كنند كه به طور منظم مسواك بزنند، اما متأسفانه بسياري از والدين مطلع نيستند كه اگر به فرزندانشان اجازه دهند ساعت ها نوشيدني هاي شيرين را مزه مزه كنند يا آنها را به همراه يك بطري شير كنار تخت خوابشان قرار دهند مي تواند تا چه اندازه مضر باشد. اين قبيل عادت ها، دندان ها را براي مدت زماني طولاني در معرض شيريني و قند قرار داده و در نتيجه خطر تخريب و پوسيدگي دندان ها را افزايش مي دهد.