به مناسبت برگزاري همايش سراسري تازه هاي قلب و عروق(12 مرداد)
آزمايش سالانه سلامت قلب براي افراد پرخطر ضروري است
گروه اجتماعي- مريم غفاري: با توجه به شيوع روزافزون تعداد مبتلايان به نارسايي پيشرفته قلبي و افزايش نياز به پيوند قلب در كشور، ايجاد بانك اطلاعات كانديداهاي پيوند قلب ضروري است و توصيه مي شود همه افراد گروه هاي پرخطر آزمايش سالانه سلامت قلب را انجام دهند.
محمدرضا محمدحسني، فوق تخصص قلب و دبير همايش سراسري تازه هاي قلب و عروق در گفت وگوي اختصاصي با همشهري، در خصوص مهم ترين علائم بروز بيماري هاي قلبي گفت: دردهاي قفسه سينه و تنگي نفس غيرقابل توجيه، ورم اندام ها به خصوص در پاها، تپش قلب غيرعادي، سرگيجه غيرعادي، بروز درد از ناحيه ناف تا گردن(آرواره ها)و دست چپ و كتف ها از علائم هشدار دهنده بيماري هاي قلبي هستند. وي با اشاره به اينكه، قلب هيچ گاه در جاي خودش درد نمي گيرد، افزود: بهتر است مردم در اين مورد كمي نگاه جدي تري داشته باشند و هر دردي در اين مناطق را سريعاً به اعصاب و آرتروز و... نسبت ندهند و سريعاً به پزشك متخصص مراجعه نمايند.
دكتر ماندگار، فوق تخصص جراحي قلب نيز با اشاره به گران بودن پيوند اعضا در ايران گفت: پيوند قلب به لحاظ آماده سازي بيمار، تكنيك پيوند، نگهداري و مراقبت بيمار بسيار پرهزينه است و متأسفانه اغلب اين گونه بيماران پوشش بيمه اي ندارند و يا به علت آنكه دچار بيماري قلبي هستند شغل مناسبي ندارند و يا آن را از دست داده اند و از كار افتاده محسوب مي شوند. در اين موارد بايد از سوي نهادهاي حمايتي مورد حمايت قرار گيرند.وي با اشاره به اينكه در خصوص انجام پيوند قلب مشكل تكنيك جراحي نداريم، گفت: متأسفانه بحث عدم تجهيزات و فضاي فيزيكي مورد نياز مطرح است و نكته بعدي مراقبت هاي پس از عمل است كه موجب مي شوند نتيجه نهايي پس از پيوند خيلي مطلوب نباشد.
ماندگار افزود: در كشور ما چون پروسه ارائه خدمات ناقص است نمي توانيم پيوند مطلوب انجام دهيم، لذا تنها 50 درصد بيماران پيوندي زنده مي مانند.براساس آخرين آمارهاي بهشت زهرا(س)، شايع ترين علت مرگ شهروندان تهران در 3 ماهه گذشته سكته قلبي بوده است و براساس نتايج آخرين بررسي وزارت بهداشت، بيماري هاي قلبي- عروقي روزانه جان 369 نفر را گرفته كه از اين ميزان سكته قلبي با مرگ روزانه 198 نفر، يك هزار و 692 سال عمر مفيد و سكته مغزي هم با مرگ روزانه 82 نفر، 810 سال عمر مفيد را در كشور هدر مي دهد.رئيس اداره قلب وزارت بهداشت خاطرنشان كرد: اصلاح شيوه تغذيه و افزايش مصرف سبزيجات تازه، پرهيز از غذاهاي چرب و پركالري، گنجاندن ورزش در برنامه زندگي، عدم استعمال دخانيات، كنترل فشار خون و ديابت همگي از راه هاي پيشگيري از ابتلا به بيماري هاي قلبي - عروقي است.
گفتني است همايش سراسري تازه هاي قلب و عروق، با هدف ارائه جديدترين دستاوردهاي انجام شده در اين رشته 12 تا 14 مرداد ماه جاري در سالن همايش هاي بيمارستان ميلاد تهران برپا مي شود.