400 ميليون دلار داروي قاچاق سالانه وارد كشور مي شود
ايرنا: معاون  غذا و داروي  وزارت  بهداشت ، درمان  و آموزش  پزشكي  گفت : بر اساس ارزيابي ها و مطالعات  انجام  شده  در بازار و داروخانه ها، سالانه  حدود 200 تا400 ميليون  دلار داروي  قاچاق  وارد كشور مي شود.
دكتر رسول  ديناروند داروهاي قاچاق  را به  چند دسته  تقسيم  كرد و افزود: برخي  داروهاي  تقويتي  كه  براي مسايلي  همچون  سقط جنين ، مخدر، هورموني ، بكار مي روند و داروهايي  كه  تجويزقانوني  و مصرف  تأييد ندارند، مثل  قرص هاي  اكستازي  بصورت  قاچاق  وارد كشورمي شوند.
وي  اظهار داشت : برخي  از داروها نيز با تعرفه  قانوني  همراه  با نوع اصل  و تقلبي  بصورت  قاچاق  وارد كشور مي شوند و توسط افراد سودجو واردات غيررسمي صورت  مي گيرد.
به  گفته  ديناورد، بسياري  از كالاها مثل  مكمل هاي  غذايي  در بازار وجوددارند كه  بصورت  قاچاق  وارد شده  و در داروخانه ها موجود هستند.
وي  گفت : با توجه  به  اين  موارد، معاونت  غذا وداروي  وزارت  بهداشت  اقدامات اساسي  را براي  كاهش  واردات  داروها و مكمل هاي  غذايي  قاچاق  به  كشور طي  چندماه  اخير در دست  انجام  دارد.
ديناروند، مهمترين  اقدام  را ايجاد كاهش  تقاضا برشمرد و توضيح  داد: اين وزراتخانه  با اجراي  طرح هاي  آموزشي  در جامعه  پزشكي  و داروسازي  درصدد كاهش تجويز و استفاده  داروهاي  قاچاق  در كشور است .
وي  با اشاره  به  توسعه  بازارمصرف  دارو، افزود: تاكنون درمورد فرآورده هايي مثل  مكمل هاي  غذايي  ضوابط براي  توليد و واردات  نداشته ايم  و برخي  از آنهابصورت  قاچاق  وارد مي شد، كه  هم اكنون  ضوابطي  تدوين  شده  تا امكان  توليد وواردات  رسمي آنها را انجام  دهيم .
معاون  غذا و داروي  وزارت  بهداشت  افزود: قراراست  با هماهنگي هاي  لازم كارهاي  اطلاعاتي  و انتظامي در اين  زمينه  به ويژه  درمورد داروهاي  مخدر صورت گيرد.
ديناورند در ادامه  در پاسخ  به  اين  كه  شنيده ها حاكي  از كمبود واكسن آنفلوآنزاي  انساني  در كشور است ، گفت : امسال  حدود 600 هزار دز واكسن آنفلوآنزاي  انساني  در انبار وزارت بهداشت  ذخيره  شده  كه  در سال  گذشته  تعداداين  واكسن  150 تا 200 هزار دز بود.
وي  با تأكيد بر اينكه  واكسن  آنفلوآنزاي  انساني  به  مقدار كافي  در كشورموجود است ، افزود: با توجه  به  شيوع  آنفلوآنزاي  پرندگان  در تركيه  و همجواري آن  با كشورمان ، تعدادي  از اين  واكسن  به  مرغداران ، پرسنل  محيط زيست  ومرزداران  استانهاي  غربي  كشور تزريق  شده  است .