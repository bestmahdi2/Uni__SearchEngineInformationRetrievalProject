گفت وگوي سران گروه هاي لبناني در بيروت
بيروت _ ايرنا: گفت وگوي  سران  گروه ها، احزاب  سياسي  و رئيسان  فراكسيون هاي  مجلس  لبنان  مشهور به  گفت  وگوي  ملي  كه  پنج شنبه  شب  پايان  يافت ، به  هموار شدن  راه  براي  حل  پاره اي  از مشكلات  اساسي  منجر شد و فضاي  مثبتي  را در اين كشور به  وجود آورد.
نبيه  بري  - رئيس  مجلس  لبنان  در پايان  دومين  دور نشست  گفت وگوهاي  سران  گروه هاي  سياسي  اين  كشور اين  گفت وگوها را جدي ، سازنده  و مثبت  خواند.به  گزارش  خبرگزاري  ملي  لبنان ، وي  گفت : در نشست  دوم سران  احزاب و گروه ها كه  عصر پنج شنبه  برگزار شد موضوع هايي  مانند قطعنامه  1559 شوراي امنيت  و جزييات  آن ، رياست  جمهوري ، سلاح  فلسطيني ها در داخل  و خارج اردوگاه ها و سلاح  حزب الله ، لزوم  ادامه  يافتن  تحقيق  درباره  ترور رفيق  حريري   نخست  وزير پيشين  لبنان  بررسي  شد. وي  افزود: به دليل  فشردگي  مسايل  مورد بحث  درباره  هيچ  يك  از آنها تصميمي اتخاذ نشد، اما گفت  وگوها با صراحت  و به  شكل  عميق  و دور از تعارف هاي  سياسي مطرح  شد.