فروش خوب بهترين فيلم خارجي اسكار
«تسوتسي» در آفريقاي جنوبي حكم يك فيلم پرفروش را پيدا كرده است.
اين فيلم كه اسكار بهترين فيلم خارجي سال را به خود اختصاص داد، قصه فقر، گلوله هاي اسلحه و خونريزي را در ژوهانسبورگ، پايتخت اين كشور آفريقايي تعريف مي كند.
كاراكتر اصلي فيلم يك گنگستر 19 ساله اهل سوه تو(مشهور ترين شهر آفريقاي جنوبي)است كه بعد از شليك به مالك يك ماشين، دست به سرقت اتومبيل او مي زند. بعد از سرقت ماشين او متوجه مي شود كه يك بچه كوچك در صندلي پشتي حضور دارد.
اين بچه دردسرهاي زيادي براي اين گنگستر بخت برگشته ايجاد مي كند. به نوشته رسانه هاي گروهي، قصه جذاب فيلم موفق به جذب سياهان و سفيد پوستان، فقرا و ثروتمندان به داخل سينماهاي نمايش دهنده شده است.
يكي از تهيه كنندگان فيلم مي گويد: «تا قبل از اين ما هيچ فيلم سينمايي محصول آفريقاي جنوبي را نداشته ايم كه بتواند يك چنين طيف وسيعي از تماشاگران را جذب خود كند.» اين فيلم كه با هزينه اي 500 هزار دلاري تهيه شده، تا به حال بيش از 40 هزار تماشاچي داشته است.