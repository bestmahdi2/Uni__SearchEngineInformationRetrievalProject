كشف قديمي ترين فسيل دايناسور در جهان
مهر: ديرينه شناسان برزيلي از كشف و ارايه جزئيات دقيق بقاياي فسيلي خبر دادند كه به گفته آنها قديمي ترين فسيل دايناسور شناخته شده در جهان است. اين فسيل حدود 50 سانتيمتر ارتفاع داشته و دو سال پيش در صخره هاي رسوبي متعلق به دوران triassic در برزيل كشف شد.
ديرينه شناسان برزيلي مدعي هستند كه اين فسيل عمري 228 ميليون ساله داشته و در حال حاضر نيز در وضعيت مناسبي قرار دارد. ديرينه شناسان معتقدند اين فسيل مربوط به دوراني نزديك به دوران دايناسورهاي ژوراسيك است. برخلاف چهار فسيل ديگري كه در برزيل و آرژانتين كشف شده اند، ميان تنه اين فسيل ارزشمند مشابه دايناسورهاي دوران ژوراسيك است.
بر اساس گزارش شين هوا، اين فسيل كه ulbra pvt016 نام دارد، مربوط به دايناسوري گوشتخوار و سريع بوده كه حدودا 5/1 متر طول و 12 كيلوگرم وزن داشته است.