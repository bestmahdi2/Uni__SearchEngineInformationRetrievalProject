ميراث فرهنگي
تدوين طرح آموزش عمومي  صنايع دستي
ايسنا: شوراي عالي آموزش ميراث فرهنگي و گردشگري تدوين طرح آموزش عمومي صنايع دستي و فرهنگ سازي جهت حفظ و احياي اين صنايع را تصويب كرد.
دبير شوراي عالي آموزش ميراث فرهنگي و گردشگري با اعلام اين خبر افزود: در شورا مصوب شد نسبت به معرفي و آموزش عمومي صنايع دستي از طريق رسانه هاي گروهي و ساخت فيلم اقدام شود. به گفته مرتضي احمدي در مصوبات شوراي عالي آموزش ميراث فرهنگي و گردشگري در خصوص دوره هاي آموزشي و عمومي صنايع دستي مقرر شده در فيلم ها و كليپ هاي ساخته شده معرفي و ايجاد شناخت از توليدات صنايع دستي 30 استان كشور و معرفي صنايع دستي شاخص هر استان در دستور كار قرار بگيرد. احمدي خاطر نشان كرد:    در خصوص انجام تبليغات و راه اندازي دوره هاي آموزشي، حوزه هاي فرهنگي و منطقه اي استان ها مورد توجه قرار گيرد.
به گفته  وي در هر يك از بسته هاي آموزشي بر اساس نظر شورا بايد به اصل توجه ويژه شود كه عبارتند از معرفي صنايع دستي به عنوان يك محصول اقتصادي و پرداختن به بازار عرضه و تقاضا، معرفي صنايع دستي به عنوان ميراث فرهنگي و ترويج ديدگاه حفاظتي از آنها و همچنين معرفي صنايع دستي به عنوان يك جاذبه گردشگري و سوغات گردشگران.
دبير شوراي عالي آموزش ميراث فرهنگي و گردشگري، تصريح كرد:  حمايت از توليدكنندگان صنايع دستي،  اطلاع رساني در خصوص برگزاري دوره هاي آموزشي حرفه اي، فني و تخصصي اين حوزه، استفاده از الگوهاي موفق دين در معرفي صنايع دستي و همچنين به كارگيري نيازها ي گردشگري و توجه به سلايق و تنوع خواهي آنها در صنايع دستي از جمله ديگر مصوبات اين شورا بود.