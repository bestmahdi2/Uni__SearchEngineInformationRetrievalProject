بر اساس تصاوير دوربين هاي مستقر در تونل رسالت
تردد خودروها در تونل رسالت روان و آرام است
گروه شهري- دوربين هاي نظارت تصويري مستقر در تونل رسالت، از نخستين ساعات صبح ديروز حركت روان و آرام خودروها را بدون گره ترافيكي در داخل تونل نشان مي داد.
به گزارش سما،مدير مركز نظارت و كنترل ترافيك شهرداري تهران گفت: از اولين روز بازگشايي تونل رسالت، خيل انبوهي از خودروهاي شخصي كه رانندگان آنها مشتاقانه براي ديدن تونل رسالت در محل حضور يافته بودند موجب بروز ترافيك بسيار سنگيني از هر دو جهت شرق به غرب و غرب به شرق طي بعدازظهر آن روز در تونل شده بود.
شهيدزاده با بيان اينكه وضعيت ترافيك از نخستين ساعات صبح ديروز نسبت به اولين روز بازگشايي تونل روان تر شده بود، تصريح كرد فقط در بعدازظهر ديروز از مسير غرب به شرق به خاطر وجود مشكل تردد و ترافيك خودروها در پل سيدخندان موجب پس زدگي بار ترافيك در اين مسير شده بود كه در بروز اين امر وضعيت نيز تونل رسالت نقشي نداشته است.
وي با اشاره به استقبال گسترده شهروندان تهراني به خصوص طي دو روز گذشته كه براي تماشاي تونل رسالت در محل حاضر شده بودند اظهار داشت: حجم گسترده مراجعه خودروهاي شخصي به داخل تونل موجب بروز ترافيك سنگين در داخل تونل شده بود به طوري كه بسياري از شهروندان حتي در خط سرعت داخل تونل خودروي خود را متوقف كرده و اقدام به عكاسي يا فيلم برداري مي كردند.
شهيدزاده افزود: به نظر مي رسد با عادي ترشدن اين وضعيت آنچنان كه دوربين هاي نظارت تصويري نشان مي دهند وضعيت تردد در داخل تونل كاملا روان شده و تاكنون مشكل در تونل گزارش نشده است.