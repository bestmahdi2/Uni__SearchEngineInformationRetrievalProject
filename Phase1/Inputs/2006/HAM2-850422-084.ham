پژوهشگران كنگره آمريكا از پيروزنشدن در عراق خبر مي دهند
ايرنا: گروه تحقيقاتي كنگره آمريكا، به طور علني پيروزي آمريكا در عراق را زير سئوال برد و تاكيد كرد، اين پيروزي هرگز تحقق نمي يابد.
به گزارش خبرگزاري فرانسه از واشنگتن، يافته هاي تهيه شده توسط اين گروه نشان مي دهد كه يك نهاد غيرحزبي در دولت آمريكا براي نخستين بار موفقيت برنامه
ژئواستراتژيك جرج بوش را كه عاملي تعيين كننده در رياست جمهوري او تلقي مي شود، به طور علني به زير سئوال برده است. در گزارش يادشده كه در يك جلسه  شنود مجلس نمايندگان آمريكا افشا شد، آمده است: با توجه به تحولات مهمي كه در فرضيات استراتژي آمريكا رخ داده است، هنوز روشن نيست كه آمريكا چگونه به پايان وضعيت كنوني در عراق و رسيدن به نتايج مطلوب مورد نظر خود در اين كشور، دست مي يابد.