ركورد جابه جايي كالا با موتورسيكلت
گروه شهري: درپي بارش برف و سنگين شدن بار ترافيك در معابر عمومي شهر، خدمات حمل كالا با ناوگان موتورسيكلت تحت  پوشش مديريت شهر تهران، ديروز حدود 90 درصد افزايش يافت.مهندس علي اكبر گلرخي _ مديرعامل پيك بادپا شهرداري تهران گفت: سردي هوا و سنگيني بار ترافيك، موجب شد بسياري شهروندان از انجام سفرهاي درون شهري با هدف خريد كالا امتناع كرده و ترجيح دادند از پيك بادپا براي جابه جايي كالا استفاده كنند.وي گفت: پيك بادپا با برخورداري از 7 هزار دستگاه موتورسيكلت و وانت بار، روزانه حدود 150 هزار سفر با هدف جابه جايي كالا و خدمات و مراسلات انجام مي دهد كه ديروز اين ميزان به حدود 270 هزار سفر رسيد و بدين ترتيب شاهد يك ركورد در اين زمينه هستيم.