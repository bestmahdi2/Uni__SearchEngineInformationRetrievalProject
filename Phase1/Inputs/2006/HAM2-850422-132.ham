دو خبر از كشتي
گروه ورزشي- جلسه كميته فني كشتي آزاد فدراسيون كشتي صبح ديروز با حضور اعضا در محل خانه كشتي تشكيل شد. اين جلسه با توجه به درخواست هاي استانهاي مختلف براي حضور كشتي گيران در مرحله دوم تيم ملي كشتي آزاد ايران به رياست منصور مهديزاده رييس اين كميته تشكيل شد. پس از بحث و تبادل نظر مقرر شد ملاك گزينش كشتي گيران به قوت قبل باقي بماند، لذا فقط كشتي گيران منتخب راه يافته به مرحله دوم و نفرات اول تا سوم مرحله اول رقابتهاي انتخابي تيم ملي ايران و همچنين تعدادي از كشتي گيران جوان و با استعداد كه همراه با نفرات برتر مرحله اول انتخاب شده اند، جواز حضور در مرحله دوم رقابتهاي انتخابي تيم ملي كشتي آزاد ايران را دارند.
* پنجمين مرحله اردوي آمادگي تيم كشتي آزاد نوجوانان ايران براي شركت در مسابقه هاي كشتي قهرماني نوجوانان 16و 17سال آسيا در تايلند در محل تربيت معلم شهيد چمران تهران آغاز شده است.
اين مرحله از اردو تا روز 30تير ماه ادامه خواهد داشت. برنامه هاي اين اردو شامل تمرينات كشتي، مرور فن، تمرينات ايستگاهي، دووميداني، بسكتبال، استخر و سوناست.