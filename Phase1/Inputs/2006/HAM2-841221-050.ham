وام 18 ميليون توماني مسكن سال آينده نيز تمديد مي شود
فارس: مديرعامل بانك مسكن گفت: تسهيلات 18 ميليون توماني خريد مسكن پس از ارزيابي منابع سيستم بانكي سال آينده نيز تمديد خواهد شد.
حسن كاري افزود: پرداخت تسهيلات 18 ميليون توماني مسكن پس از گذشت يك سال تا ارديبهشت سال آينده تمديد شده است، بنابراين بانك مسكن پس از ارزيابي منابع سيستم بانكي براي پاسخگويي به تقاضاي شهروندان اقدام به تمديد مي كند.
وي ادامه داد: بانك مسكن طي ماههاي آينده ارزيابي خود را براي تمديد مجدد تسهيلات 18 ميليون توماني مسكن انجام خواهد داد و به احتمال قوي اين تسهيلات باز هم براي شش ماهه دوم سال آينده تمديد خواهد شد.
كاري در خصوص اينكه پرداخت تسهيلات 18 ميليون توماني مسكن توانايي خارج كردن بخش مسكن از ركود را داراست اظهار داشت: خروج بخش مسكن از ركود شرايط خاص خود را مي طلبد و تسهيلات 18 ميليون توماني مسكن كمك خوبي براي خانه داركردن اقشار كم درآمد در شهرهاي كوچك و متوسط است.
وي همچنين با بيان اينكه فرم تسهيلات 10 ميليون توماني خريد مسكن براي شهرهاي بزرگ از فروردين ماه منتشر مي شود تاكيد كرد: افرادي كه قبلا از تسهيلات خريد مسكن استفاده كرده اند براي دريافت وام 10 ميليون توماني خريد مسكن ويژه اقشار كم درآمد ثبت نام نكنند.
مديرعامل بانك مسكن همچنين در خصوص قيمت واحدهاي مسكوني شركت سرمايه گذاري مسكن(وابسته به بانك مسكن)گفت: قيمت واحدهاي مسكوني شركت سرمايه گذاري مسكن 30 درصد گرانتر از قيمت واحد مسكوني ساير سازندگان است چرا كه عمر مفيد ساختمانهاي شركت سرمايه گذاري مسكن 70 سال و ساير واحدهاي مسكوني 35 سال است. به گفته وي، شركت سرمايه گذاري مسكن در ساخت واحدهاي مسكوني خود تمامي اصول مهندسي و به روز را به كار مي برد.