فقط براي «باما» صف خريد تشكيل شد
گروه بورس: 69 نفر ديروز در صف خريد سهام باما ايستادند تا 472 هزار و 169 برگه سهم اين شركت را به نام خود درآورند.
به گزارش همشهري ارزش سهام يادشده ديروز در مجموع 4 ميليارد ريال برآورد شد.
در جريان دادوستدهاي اين روز كارگزاران بازارگردان براي سهام سرمايه گذاري غدير، سرمايه گذاري مسكن، چادرملو، سرمايه گذاري توسعه معادن، ايران خودرو، سيمان هرمزگان و سرمايه گذاري بانك ملي دستور خريد در سيستم هاي معاملاتي خود به ثبت رساندند.در كفه عرضه ديروز 136 نفر بر روي 3/1 ميليون سهم سرمايه گذاري غدير به ارزش 4/5 ميليارد ريال دستور فروش گذاشتند.129 نفر نيز روز گذشته يك ميليون و 200 سهم سايپا به ارزش 5 ميليارد ريال را در بازار عرضه كردند و 46 نفر هم براي فروش 102 هزار و 180 سهم سيمان كرمان به ارزش دو ميليارد ريال دستور فروش صادر كردند.بانك اقتصاد نوين، كاشي اصفهان، سيمان شمال، لاستيك دنا و دوده پارس نيز از جمله شركت هاي حاضر در جدول عرضه بورس تهران بودند.