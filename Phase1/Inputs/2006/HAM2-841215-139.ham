بازارهايي كه شبيه هم مي شوند
يك سوم كاشي گلداري كه نقش كهنه زيبايي دارد، 30 هزار تومان، مي گويند از يكي از خانه هاي قاجاري شيراز برداشته شده، سيني مسي كوچكي كه از فرط قدمت! سياه شده، 30 هزار تومان،... و دو قدم آن طرف تر، تكه كاشي 4 هزار تومان و سيني مسي...
بازار وكيل و مشير شيراز فرق چنداني با بازار اصفهان و تهران ندارد. اجناسي كه در اين بازارهاست تفاوت چنداني با بازار شهرهاي ديگر ندارد. جنس هاي چيني و هندي بازار اينجا را هم پر كرده اند، ماكت هاي سنگي از مقبره كوروش و نقش برجسته  هاي تخت جمشيد تبديل به احجام لاكي شده اند.
تشخيص ميان اجناس اصل و قلابي در اين بازار براي ما كه ايراني هستيم و فروشندگان و روابط بازار را مي شناسيم هم كار سختي است، چه رسد به خارجي هايي كه مي خواهند از بازارهاي ايران خريد كنند.
اتفاق ناخوشايندي است كه بازارهاي شهرهاي ما هم هويت خود را از دست بدهند و جز فرش و گليم هاي دستباف گران قيمت، صنايع دستي ديگري در شهرهايمان پيدا نشود. وقتي فرقي نكند كه بازار اصفهان مي روي يا شيراز، يكي ديگر از لذت هاي سفر هم روبه نابودي است. چرا نظارتي بر بازارهاي سنتي شهرها وجود ندارد و چرا متوليان صنايع دستي كشور براي دسترسي مسافران به صنايع دستي فكري نمي كنند؟!