دريچه
ارتباط مصرف ميوه با خوردن تنقلات شيرين



آسوشــيتدپرس: گروهي از محققان به سرپرستي برايان ونسينك با تحقيق روي عادات غذايي هزاران نفر دريافتند كه افرادي كه تمايل به مصرف شيريني جات دارند، بيشتر از كساني كه تنقلات شور را مي پسندند به مصرف ميوه ها تمايل نشان مي دهند.اين تحقيق كه روي بيش از 14 هزار آمريكايي انجام شده است، مشخص مي كند، مصرف ميوه در كساني كه كيك، آبنبات و ديگر تنقلات شيرين را مي خورند، بيشتر از كساني است كه مواد غذايي نظير چيپس و مغزهاي شور مي خوردند.اين تحقيقات ارتباطي را بين مصرف تنقلات شيرين با ميوه كشف كرد و مشخص نمود كه دوستداران ميوه، بيش از افرادي كه تمايل به مصرف شيريني دارند، شيريني مي خورند، اين يافته ها مي تواند به والدين و مسئولان بهداشتي در ترغيب تغذيه سالم و جايگزيني ميوه به جاي تنقلات شيرين به خصوص در بين كودكان، كمك كند.
روغن ماهي و سلامت قلب
همشهري آنلاين: يك گزارش جديد علمي حاكي از آن است كه خوردن تون يا ساير ماهي هاي آب پز يا كباب  شده اثر مفيدي بر سلامت سيستم هدايتي قلب دارد و ممكن است از اختلالات خطرناك ريتم قلب پيشگيري كند. نتايج نشان داد كه مصرف ماهي تن يا ساير ماهي هاي آب پز يا كباب  شده دست كم يكبار در هفته نسبت به مصرف ماهي يك بار اين ماهي ها باعث ريتم آهسته تر قلب مي شود. مصرف بيشتر ماهي در حد دست كم پنج بار در هفته، ريتم قلبي از اين هم سالم تري را ايجاد مي كرد. خوردن اسيد هاي چرب امگا سه دريايي اثرات مشابهي داشت. اما مصرف ماهي سرخ شده هيچ تغييري در نوار قلب بوجود نمي آورد.دكتر مظفريان در اين باره گفت: ما از پيش مي دانستيم كه ماهي سرخ شده ميزان اسيد هاي چرب امگا سه را افزايش نمي دهد. بررسي ما هم حاكي از آن است كه اسيدهاي چرب امگا سه در تون و ساير ماهي هاي آب پز و كباب شده اثر مثبتي در شاخص هاي الكتريكي قلب دارد.
سونوگرافي هيچ خطري براي مادر و جنين ندارد



فارس: سونوگرافي روشي غيرتهاجمي و بي ضرر براي اقدامات تشخيصي در دوران بارداري، قبل و بعد از آن است و علاوه بر تشخيص جنسيت و فرآيند رشد جنين، در تشخيص بيماري هاي زنان، تومورهاي لنگي و ضايعات ضمائم رحم كاربرد دارد.عليرضا زالي، رئيس اولين همايش سالانه سونوگرافي در زنان و مامايي افزود: از سونوگرافي مي توان براي اقدامات تشخيصي جنين و بيماري هاي زنان و مامايي استفاده كرد و به علت استفاده نشدن از اشعه و بي خطر بودن آن، اين روش در همه جاي دنيا رو به گسترش است و نسل هاي جديد دستگاه هاي سونوگرافي به طور مرتب مورد استفاده قرار مي گيرد. زالي افزود: يافته هاي جديد در سونوگرافي كاربردهاي جديدي براي اين روش تشخيصي در دوران بارداري و قبل و بعد از آن را به دست آورده است و خوشبختانه توان علمي آن در حوزه زنان و زايمان و راديولوژي در كشور ما وجود دارد، از نظر سخت افزاري نيز دستگاه هاي سونوگرافي در كشور وجود دارد و كمبود خاصي به جز در برخي مناطق محروم وجود ندارد.