ياران مهربان
حقوق متقابل اعضاي خانواده
حقوق متقابل اعضاي خانواده نوشته دكتر سيدحسن اسعدي توسط انتشارات انجمن اوليا و مربيان به چاپ رسيده است.اين كتاب شامل بخش هايي همچون تعريف مباني و منابع حقوق خانواده در جامعه ايراني، حقوق مشترك همسران، حقوق زن بر شوهر، حقوق كودك در خانواده و... است.
اين كتاب 280 صفحه اي در 2000 جلد به چاپ رسيده و قيمت آن 2500 تومان است.
جوانان و كيمياي سعادت
جوانان و كيمياي سعادت عنوان كتابي نوشته رحمت اله عليرحيمي نظنزي است. مولف در اين كتاب 65 صفحه اي به جوانان يادآوري كرده كه بسيار خردمندانه است قبل از كهنسالي با خواندن كتابهايي چون كيمياي سعادت و پندآموزي از نصايح بزرگان، سعادت خود را در زندگي پايه ريزي كنند.
اين كتاب را انتشارات برشكوه در 3600 نسخه و به قيمت 800 تومان روانه بازار كتاب كرده است.
رسن
رسن نوشته مجيد بهمن زاده توسط انتشارات بيك نور به چاپ رسيده است.
اين كتاب شامل 6 فصل به موضوعات آيين زرتشت، مسيحيت، جايگاه پيامبران، مستضعفين، جهاد و شهادت و اقتصاد و سرمايه در قرآن است.اين كتاب شامل مجموعه اي از سؤالات جوانان و دانشجويان در جلسات تبيين و تشريح كلام خداوند است كه نگارنده با استناد آيات قرآن و در حد بضاعت خود، به آنها پاسخ داده است.
رسن با 320 صفحه و قيمت 2500 تومان در بازار نشر موجود است.
بي  تو اما...؟
بي  تو اما عنوان يك رمان 256 صفحه اي نوشته صابر بروشان است.اين رمان در چهل و شش فصل نوشته شده و در بخشي از يادداشت نويسنده آمده؛ وقتي يادداشت هاي پراكنده ام را جمع آوري و مرور كردم، دريغم آمد كه آنها را ناديده بگيرم. دوباره شروع به نوشتن كردم و داستاني ساختم از دوستي ها و عشق ها كار تمام عمرم بود و هست.
بي  تو اما در شمارگان 1500 نسخه و با قيمت 3200 تومان از سوي انتشارات آرون به چاپ رسيده است.