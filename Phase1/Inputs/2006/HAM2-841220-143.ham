تنها 5 درصد «كلاته خان» و «قفخانه» باقي مانده است
سرپرست هيات كاوش محوطه هاي پيش از تاريخ «كلاته خان» و «قفخانه»، تاكيد كرد كه اين دو محوطه درمعرض تخريب قرار دارند و با تمام شدن كار كاوش، اداره كل ميراث فرهنگي و گردشگري استان سمنان، بايد اين دو محوطه را ثبت و براي حفاظت از آن ها تلاش كند.
به گزارش ايسنا، دو محوطه ي باستاني «كلاته خان» و «قفخانه» در 15 كيلومتري غرب شاهرود و به فاصله  پنج كيلومتر از يكديگر قرار دارند.
قدمت كلاته خان حدود هفت هزار تا 7500 سال و قدمت قفخانه نيز بين 6500 تا هفت هزار سال است. اين محوطه ها، سال گذشته به صورت اتفاقي شناسايي شدند و امسال، نخستين فصل كاوش آن ها به سرپرستي كوروش روستايي انجام شد.
كلاته خان با بررسي عكس هاي هوايي منطقه شناسايي شده و تنها پنج درصد از كل محوطه  آن، سالم باقي مانده است.
همچنين در پيمايش سال،1383 محوطه قفخانه به صورت اتفاقي و با گام زدن در منطقه و چشم اندازها شناسايي شد.