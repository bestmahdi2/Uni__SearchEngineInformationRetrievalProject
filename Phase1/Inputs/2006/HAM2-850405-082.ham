توسعه طرح اتوبوس هاي ريالي
گروه شهري- فعاليت اتوبوس هاي ريالي در سطح شهر ادامه خواهد داشت.
به گزارش روابط عمومي شهرداري تهران، احمدي بافنده مدير عامل شركت اتوبوسراني با اعلام اين خبر گفت: با به رسميت شناختن فعاليت اتوبوس هاي ريالي توسط رئيس شوراي شهر تهران درصدد هستيم فعاليت هاي آزمايشي اين طرح همچنان ادامه داشته باشد.
وي تصريح كرد: طرح فعاليت اتوبوس هاي ريالي از دو سال پيش مطرح بوده است لذا شركت واحد اتوبوسراني مي بايستي جهت تأمين بخشي از هزينه هاي خود، تعدادي از اتوبوس ها را به بخش خصوصي( ترجيحاً به كاركنان و رانندگان شركت واحد)واگذار كند.اين مقام مسئول همچنين گفت: با اجراي آزمايشي اين طرح ضمن كنترل هزينه ها نسبت به ايجاد رقابت و بهبود سيستم حمل و نقل شهري نيز گام برداشته ايم.