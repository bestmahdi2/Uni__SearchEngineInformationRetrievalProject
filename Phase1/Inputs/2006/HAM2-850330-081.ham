رئيس مركز مطالعات و برنامه ريزي شهر تهران:
طرح جامع، نقطه آغاز دگرگوني برنامه شهري است
گروه شهري- طرح جامع، نقطه آغاز تحول و دگرگوني در برنامه شهري و شهر تهران است.
به گزارش روابط عمومي شهرداري تهران، مهندس حبيب اللهيان- رئيس مركز مطالعات و برنامه ريزي شهر تهران- در آخرين كارگاه مطالعات طرح جامع تفصيلي تهران كه ديروز در شهرداري تهران برگزار شد، با اشاره به نتايج اين مطالعات گفت: تحولات شهري، جرياني پويا و زنده و دائم در حال دگرگوني و تغيير است.
وي گفت: تهران به عنوان يكي از كلانشهرهاي جهان، سندي جامع كه پايه توسعه نوين شهري باشد نداشت و همه تلاش كارشناسان، تهيه سندي براي آغاز اين حركت بود.
حبيب اللهيان اظهار كرد: طرح جامع قبلي مربوط به حدود 40 سال پيش بود و سند فعلي نيز، قطعاً با برنامه سال آينده متفاوت خواهد بود و بايد در هر دوره به روز شود.
در ادامه اين همايش دكتر اطهاري، با اشاره به مطالعات صورت گرفته در حوزه كار و فعاليت طرح جامع تفضيلي گفت: اگر شهري مي  خواهد پيشرفت كند، ابتدا بايد شهري دانش بنيان باشد، تا بتواند جهاني شود.