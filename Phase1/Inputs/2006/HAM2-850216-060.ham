جسد مرد مكانيك در خانه اش كشف شد
گروه حوادث: پليس جنايي تهران تحقيقات پليسي خود براي شناسايي عاملان قتل يك مرد 40 ساله كه جسدش داخل خانه مسكوني اش كشف شد، آغاز كرد.
به گزارش همشهري، شامگاه چهارشنبه ساكنان خيابان باشگاه نفت، با تماس تلفني به مركز 110 بيان داشتند بوي تعفن شديدي ساكنان اين واحد آپارتماني را آزار مي دهد. موضوع به ماموران تجسس كلانتري 150 تهرانسر اطلاع داده شد و با حضور آنان، محل مورد بررسي قرار گرفت و مشخص شد بوي تعفن از آپارتماني كه متعلق به مرد ميانسالي است، به مشام مي رسد. بنابراين با دستور قضايي، ماموران كلانتري وارد خانه شدند و در كمال ناباوري با جسد صاحبخانه كه بهرام(40 ساله)نام داشت روبه رو شدند.در ادامه تحقيقات از محل حادثه، مشخص شد بهرام كه يك مكانيك است در اثر اصابت شيء تيزي به پهلويش 4 روز قبل جان باخته است.بر پايه اين گزارش، از آن جايي كه عامل يا عاملان جنايت به راحتي وارد خانه شده و ظاهرا هيچ سرقتي از محل صورت نگرفته، احتمال مي رود كه عامل يا عاملان جنايت، به انگيزه انتقام جويي وارد خانه شده و در يك فرصت مناسب دست به جنايت زده اند. با انتقال جسد به پزشكي قانوني، تيمي از كارآگاهان جنايي تهران درحال شناسايي عامل يا عاملان جنايت هستند.