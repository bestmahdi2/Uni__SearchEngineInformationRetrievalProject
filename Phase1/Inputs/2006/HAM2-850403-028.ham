همايش يك روزه انجمن ديابت برگزار مي شود
ايسنا: انجمن خيريه حمايت از بيماران ديابتي كشور در نظر دارد سمينار يك روزه كشوري تحت عنوان انجمن ديابت و گزارش عملكرد، اهداف انجمن و آشنايي مسئولان كشوري و استاني با بيماري ديابت را دوم تير ماه در كلاردشت برگزار كند.
مهندس تهمتن وجدي پور، رئيس انجمن ديابت استان مازندران و دبير همايش ضمن اعلام خبر فوق گفت: انجمن خيريه حمايت از بيماران ديابتي كشور تحت نظارت وزارت كشور و سازمان بهزيستي كشور و با همكاري اساتيد دانشگاهها و مراكز علمي با تحت پوشش داشتن حدود 7 ميليون بيمار ديابتي يا در معرض ابتلا به ديابت، اين همايش را با حضور مقامات كشوري و لشكري و مسئولان استان، اساتيد دانشگاه، پزشكان و مديران كل انجمن خيريه حمايت از بيماران ديابتي استان هاي كشور و دكتر شكور اميري مدير عامل انجمن خيريه حمايت از بيماران ديابتي كشور برگزار مي كند. وي افزود: در اين همايش به چگونگي ايجاد فروشگاههاي زنجيره اي مواد غذايي و مكمل هاي غذايي بيماران ديابتي و دستگاه پاتينا و كاربرد آن در ديابت اشاره خواهد شد.