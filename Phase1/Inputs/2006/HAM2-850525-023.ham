افزايش حجم تقاضا براي سهام ايران خودرو
گروه بورس- كارگزاران بورس تهران ديروز نيز شاهد هجوم تعداد زيادي از فعالان بازار براي خريد سهام ايران خودرو و بانك پارسيان بودند.
به گزارش همشهري، در اين روز يك هزار و 71 دستور خريد براي حدود 10 ميليون سهم ايران خودرو به ارزش 4/28 ميليارد ريال صادر شد. ارزش تقاضاهاي موجود بر روي سهام ايران خودرو ديروز دو برابر بانك پارسيان تخمين زده شد.
بنابراين گزارش، روز گذشته يك هزار و 206 نفر در مراجعات خود به كارگزاري ها براي خريد 12 ميليون سهم بانك پارسيان به ارزش 14 ميليارد ريال اقدام كردند.
در اين روز حجم تقاضا براي خريد سهام باما به 601 هزار برگه سهم به ارزش 22 ميليارد ريال رسيد 3080 تقاضاي خريد هم ديروز براي 6/2 ميليون سهم پتروشيمي اصفهان به ارزش 19 ميليارد ريال در سيستم هاي معاملاتي كارگزاران بورس تهران به ثبت رسيد.
اين گزارش حاكي است: ديروز پس از شركت هاي ياد شده چادرملو، معدني املاح، سرمايه گذاري مسكن و تراكتورسازي ايران با بيشترين حجم تقاضا مواجه شدند.
اين گزارش نشان مي دهد: ديروز در كفه عرضه يك هزار و 722 نفر در صف فروش 3/5 ميليون سهم سرمايه گذاري غدير به ارزش 3/21 ميليارد ريال ايستادند.
در اين روز 820 دستور فروش براي 2/6 ميليون سهم سرمايه گذاري بانك ملي به ارزش 15 ميليارد ريال و يك هزار و 803 دستور فروش هم براي 11 ميليون سهم سرمايه گذاري بهمن به ارزش 12 ميليارد ريال صادر شد.