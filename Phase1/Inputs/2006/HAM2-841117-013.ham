پيشخوان
لاناسيون
روزنامه اسپانيايي لاناسيون خشم مسلمانان جهان از چاپ كاريكاتورهاي موهن درباره حضرت محمد(ص)در روزنامه هاي اروپايي را براي موضوع عكس اول خود برگزيده است.اين روزنامه در ادامه نوشته است: چاپ اين كاريكاتورهاي موهن علاوه بر آن كه خشم مسلمانان اروپايي را تشديد كرده، بحران ديپلماتيك ميان كشورهاي مسلمان و اتحاديه اروپا را نيز در پي آورده است.در پي اعتراضات و محكوميت گسترده در جهان اسلام دفاتر نمايندگي اتحاديه اروپايي در نوار غزه بسته شد.



عرب نيوز
روزنامه عرب نيوز خبر اول خود را به حادثه دردناك غرق شدن كشتي مصري در آب هاي درياي سرخ اختصاص داده است. به نوشته اين روزنامه، از ميان هزار و چهارصد سرنشين اين كشتي صدها نفر جان خود را از دست داده اند.مقامات مسئول مي گويند نزديك به 200 جسد و دست كم 300 نفر از نجات يافتگان از آب گرفته  شده اند.علت حادثه غرق شدن كشتي موسوم به السلام بوكاجيو 98 نامشخص است.