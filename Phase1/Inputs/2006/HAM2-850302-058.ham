تراشه هاي 65 نانومتري ويژه موبايل
ايرنا: شركت توليدكننده نيمه هادي هاي اينفيون به تازگي نخستين تراشه هاي ساخته شده بر پايه فناوري 65نانومتري خود ويژه استفاده در گوشي هاي موبايل را با موفقيت آزمايش كرده و تا پايان سال ميلادي جاري اين تراشه ها را به بازار خواهد داد. به گزارش رويترز، شركت آلماني اينفيون براي توليد اين تراشه هاي موبايل پيشرفته از همكاري چند شركت سود برده است.
در تراشه هاي جديد ساخته شده بر اساس فناوري 65نانومتري، بيش از 30ميليون ترانزيستور در تنها 33ميليمتر مربع جاي گرفته اند. استفاده از فناوري 65 نانومتري بدين مفهوم است كه مدارهاي مورد استفاده در اين تراشه ها داراي ضخامت تنها 65نانومتر هستند(هر نانومتر يك ميليارديوم متر است). در حال حاضر ظريف ترين تراشه هاي موبايل شركت اينفيون بر پايه فناوري 90نانومتري توليد مي شوند. علاوه بر اين شركت، شركت كوالكام نيز به عنوان يكي از توليدكنندگان بزرگ تراشه هاي مورد استفاده در تلفن هاي همراه، توليد تراشه هاي جديد بر پايه فناوري 65نانومتري را در آينده نزديك آغاز خواهد كرد.
استفاده از تراشه ها بر پايه فناوري 65نانومتري در گوشي هاي موبايل سبب بهبود كارايي، كاهش قيمت و سبك و ظريف تر شدن گوشي هاي موبايل مي شود و به همين علت انتظار مي رود شركت هاي بزرگ توليدكننده گوشي هاي موبايل از استفاده از اين نسل جديد تراشه ها در محصولات خود، استقبال كنند.