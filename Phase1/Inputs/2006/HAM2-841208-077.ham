به منظور جلوگيري از احتمال شيوع آنفلوانزاي پرندگان
وزير بهداشت خواستار قرنطينه حيوانات خانگي شد
گروه اجتماعي: وزير بهداشت در جمع خبرنگاران گفت: همه نمونه گيري هاي منفي از پرندگان در كشور پس از موارد قوهاي تلف شده در تالاب انزلي از نظر آنفلوانزاي پرندگان منفي بوده و وزارت بهداشت با همكاري سازمان حفاظت محيط زيست و سازمان دامپزشكي، نظام مراقبت فعال را در كشور مستقر كرده و همه موارد مشكوك به سرعت نمونه گيري مي شود.
بنابر گزارش خبرگزاري ايلنا، كامران باقري لنكراني افزود: توصيه ما به افرادي كه مرغ يا پرنده در خانه نگهداري مي كنند، اين است كه حتما پرنده را در محيط زيست و در قفس بطوري كه با بيرون ارتباط نداشته باشد نگهداري كنند تا مساله نگراني از آنفلوانزاي پرندگان برطرف شود.
اما رئيس جمهور فرانسه ناچار شد كه جلوي دوربين ها مرغ بخورد تا به مردمش اطمينان بدهد كه مي توانند گوشت مرغ بخورند. به گزارش ايسنا و به نقل از خبرگزاري آسوشيتدپرس، ژاك شيراك رئيس جمهوري فرانسه گفت: كه مرغ و تخم مرغ براي مصرف افراد هيچ خطري ندارند و براي تاييد بيشتر حرفهاي خود اقدام به خوردن گوشت جوجه اي كرد كه مربوط به منطقه ain جايي كه نمونه هايي از ويروس آنفلوانزاي فوق حاد پرندگان در ميان بوقلمون هاي آن پيدا شده است، كرد.
وحشت عمومي در فرانسه سبب شده است تا اين كشور در روزهاي اخير كاهش 30درصدي از فروش طيور داشته باشد كه اين مساله مي تواند ضربه سختي به صنعت طيور اين كشور وارد سازد.
رئيس شبكه بهداشت و درمان ري، با تاكيد بر اين كه دلايلي براي وجود ويروس اين بيماري در شهرستان ري مشاهده نشد، گفت: از بين بردن پرندگان مبتلا به عفونت و يا پرندگان در تماس با مواد آلوده كننده مهمترين راه ممانعت از انتقال اين بيماري به انسان است.
مديركل دامپزشكي استان اردبيل نيز گفته است: براساس يافته هاي علمي پرندگان وحشي و آبزي مي توانند حتي بدون ابتلا، ويروس هاي آنفلوانزاي پرندگان را با خود جابجا كنند و سهل انگاري در مقابله با اين بيماري و كم توجهي به توصيه هاي بهداشتي و ايمني مي تواند منجر به بروز مشكلات اجتماعي شود.
وي واكسيناسيون افراد در معرض خطر، استفاده از وسايل ايمني مانند دستكش يكبار مصرف، روپوش مناسب و آستين بلند، چكمه، عينك محافظ، كلاه و ماسك يكبار مصرف، شست و شوي دستها با آب و صابون، ضدعفوني كردن وسايل آلوده به خون و افزايش مصرف مايعات را از راه هاي پيشگيري از اين بيماري عنوان كرد.