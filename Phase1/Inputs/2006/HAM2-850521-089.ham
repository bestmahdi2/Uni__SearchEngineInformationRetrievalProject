خبرهاي فوتبال جهان
رونالدو و تورس در راه آث ميلان



گروه ورزشي - حسن حيدري: باشگاه آث ميلان روز گذشته اعلام كرد به دنبال خريد رونالدو ستاره تيم رئال مادريد و خوزه تورس مهاجم ملي پوش تيم اتلتيكو مادريد است.
اين باشگاه وقتي كه با مخالفت بارسلونا مبني بر خريد رونالدينيو روبه رو شد هم اكنون در تلاش است تا بتواند اين دو بازيكن بزرگ شاغل در اسپانيا را به خدمت بگيرد.
تيم آث ميلان در فصل نقل و انتقالات هنوز بازيكن شاخصي را به استخدام خود درنياورده و اين درحالي است كه اينتر رقيب اصلي آث ميلان روز گذشته ابراهيموويچ را نيز به استخدام خود درآورد تا بعد از پاتريك ويرا دومين يوونتوسي به اينتر نقل مكان كند.
توقف هامبورگ در خانه
ديدارهاي رفت از مرحله سوم مقدماتي ليگ قهرمانان اروپا چهارشنبه گذشته برگزار شد و در حساس ترين بازي تيم اوساسونا در زمين هامبورگ با اين تيم به تساوي بدون گل رسيد.
در اين بازي مهدوي كيا 90 دقيقه براي هامبورگ بازي كرد ولي نكونام از دقيقه 87 وارد بازي شد.
با اين تساوي هامبورگ در هفته جاري بازي دشواري را در اسپانيا درپيش دارد. در ساير بازي هاي مهم آث ميلان در سن سيرو با تنها گل فيليپو اينزاگي ستاره سرخ بلگراد را شكست داد. سالزبورگ در خانه موفق شد والنسيا را يك بر صفر مغلوب كند.
ليورپول دو بر يك مكابي را از پيش رو برداشت. در اوكراين ديناموكيف سه بر يك فنرباغچه تركيه را شكست داد.
شروع بوندس ليگا
با انجام بازي تيم هاي بايرن مونيخ و بروسيا دورتموند در شب گذشته رقابت هاي اين فصل بوندس ليگا آغاز شد.
در ادامه بازي هاي امروز هامبورگ با مهدوي كيا به مصاف آرمينيا بيلفلد مي رود. شالكه در خانه ميزبان اينتراخت فرانكفورت است.
لوركوزن به مصاف آلمانيا آخن مي رود و در ساير بازي ها اشتوتگارت با نورنبرگ، مونشن گلادباخ با انرژي كوتبوس و ماينس با بوخوم ديدار مي كنند.