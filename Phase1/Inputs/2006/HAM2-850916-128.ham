وام ازدواج در هفتخوان بانكي
در حالي كه تشويق جوانان به ازدواج به عنوان يكي از راههاي مهم مبارزه با مشكلات اجتماعي مورد توجه قرار گرفته  و اهرم هاي تشويقي گوناگوني براي اين منظور به كار گرفته شده است، هنوز پرداخت وام ازدواج از طريق بانك ها كه عهده دار چنين وظيفه اي مي باشند، آن طور كه بايد تحقق نيافته است.
به عنوان نمونه، به عنوان يكي از متقاضيان وام ازدواج در ارديبهشت ماه سال 85 به بانك ملي شعبه خيابان مطهري در اصفهان مراجعه كردم، ابتدا از من و همسرم نفري 50 هزار تومان و در مجموع 100 هزار تومان بابت سپرده گذاري دريافت نمودند تا در نوبت دريافت وام قرار بگيريم. پس از گذشت 5- 4 ماه كه نوبت وام به ما رسيد، گفتند يك ضامن كه كاسب و داراي سند مغازه باشد معرفي كنيد، اين كار را نيز انجام داديم.
سپس يادآور شدند كه يك ضامن ديگر هم بايد داشته باشيم كه حقوق بگير باشد و حتماً  حقوقش را از بانك ملي دريافت كند. به راستي با بودن شرايطي اين چنين دشوار چند درصد از زوج هاي جوان موفق به دريافت وام خواهند شد؟!
سعيد صالحي