40فيلم كوتاه و مستند در جشنواره فيلم فجر
گروه ادب و هنر- مركز گسترش سينماي مستند و تجربي معاونت امور سينمايي وزارت فرهنگ و ارشاد اسلامي با ارائه بيش از 40عنوان فيلم سينمايي، مستند، كوتاه داستاني و انيميشن به بيست و پنجمين جشنواره بين المللي فيلم فجر، حضور گسترده اي در مهمترين رويداد هنري كشور خواهد داشت.
پژمان لشكري پورگفت: با عنايت به اينكه مركز در سال جاري، برپايه چهار محور توليدات انيميشن، كوتاه داستاني، مستند و فيلم هاي سينمايي، فعاليت جديد و گسترده اي را آغاز كرده انشاءالله در بيست و پنجمين جشنواره بين المللي فيلم فجر كه به تعبيري پاسداشت ربع قرن سينماي نوين ايران است. با تمام توان حضور خواهد داشت.
از آغاز سال 85 تاكنون، بالغ بر 180 پروژه در محورهاي 4گانه ياد شده در اين مركز كليد خورده كه پس از آماده سازي نهايي و با بهترين آثار، در جشنواره بين المللي فيلم فجر شركت خواهيم كرد.