فرهنگسرا
پرورش خلاقيت هنري نوجوانان
مركز آفرينش هاي هنري نوجوانان دوره هاي جديد كارگاه هاي آموزشي را آغاز كرده است. اين مركز با هدف فراهم ساختن شيوه هاي مفيد براي نوجوانان در آموزش هنر، هدفمند كردن برنامه هاي آموزشي، خلاقيت در توانايي آفرينش تازه هاي هنري، ايجاد فرصت براي رشد و پرورش خلاقيت هنري و ارائه ايده هاي ناب هنري، دوره جديد فعاليت هاي خود را آغاز كرده است. نوجوانان علاقه مند براي حضور در اين كارگاه ها مي توانند با شماره تلفن 55409549 تماس بگيرند و يا به نشاني: منطقه 11 – ميدان قزوين– خيابان قزوين – خيابان مرادي- مركز فرهنگي هنري نوجوانان مراجعه كنند.
مهربان ترين پدر
فرهنگسراي بانو ميزبان كودكان و نوجوانان در برگزاري جشنواره قرآني و مهربان ترين پدر است. اين جشنواره در دو مرحله مقدماتي و نهايي براي تمامي گروههاي سني كودك و نوجوان برگزار مي شود. در اين جشنواره رشته هاي مختلف حفظ قرآن كريم، قرائت قرآن، اذان، مفاهيم قرآني، ترتيل خواني، نماز، شعر، قصه هاي قرآني، جدول قرآني، روزنامه  ديواري، انشاء، سرود، نقاشي، خوشنويسي، عكاسي، فيلم كوتاه، هنرهاي دستي و نمايش مورد داوري قرار مي گيرد. علاقه مندان براي شركت در جشنواره مي توانند تا تاريخ 21 دي ماه آثار خود را به فرهنگسراي بانو به نشاني خيابان وليعصر، ضلع شمالي پارك ساعي، كوي ساعي ارسال كنند و يا با شماره تلفن هاي 8-88786275 تماس بگيرند.
چگونه گياهان را زنده نگهداريم
خانه فرهنگ ابوسعيد براي آشنايي بيشتر بانوان با طرز نگهداري گياهان در فصل سرما اقدام به برگزاري مسابقه اي با عنوان چگونه گياهان را زنده نگهداريم كرده است. اين مسابقه به صورت كتبي است و بانوان مي توانند بهترين و تازه ترين ابداعات و ابتكارات، نظرات و ايده هاي خود را در اين خصوص به نشاني تهران- ميدان منيريه- خ ابوسعيد- جنب درمانگاه زنجاني ها- خانه فرهنگ ابوسعيد ارسال كنند. به بهترين نظر و ايده جوايزي اهدا خواهد شد.
مهد قرآني
خانه فرهنگ و كتابخانه فرزانگان با هدف پركردن و غني سازي  اوقات فراغت كودكان، ترويج فرهنگ قرآني و يادگيري آموزه هاي قرآن اقدام به برگزاري مهد قرآني كرده است. مهد قرآني ويژه گروه سني 4 تا 6 سال، شنبه تا چهارشنبه هر هفته از ساعت 8 تا 11 با برنامه هاي آموزش نقاشي و قصه گويي، آموزش قرآن با نقاشي و نقاشي قصص قرآني داير است. علاقه مندان براي ثبت نام مي توانند به نشاني نارمك، انتهاي خيابان گلستان، جنب پارك تسليحات، كوچه شهيد گلستاني شماره 128 مراجعه كنند و يا با شماره  تلفن هاي: 77820544 -77834545-77818842 تماس بگيرند.