همايش ها
دومين همايش ساليانه بيماري هاي ناشي از نقص در ساختار پروتئين ها
1- تاريخ برگزاري: 9 مارس 2006
2- مكان برگزاري: آمريكا/ بالتيمور
3- پست الكترونيكي:
chi@healthtech.com
4- صفحه الكترونيكي:
http://www.healthtech.com/2006@pfd/index.asp
5- نيم نگاه: بروز بيماري هايي چون آلزايمر، پاركينسون، بيماري فيبروكيستيك(تشكيل سنوج ليفي در بخشي از بافت)ديابت نوع دوم، به طور مستقيم به نقص در ساختار پروتئين ها مرتبط است؛ كه با بروز اين نقص اختلالات مختلفي در بخش هاي مختلف به ويژه مغز ايجاد مي شود. در اين همايش درباره علل بروز نقص در ساختار پروتئين ها، مكانيسم تكثير پروتئين ها، بيماري هاي مرتبط با نقص در ساختار پروتئيني بدن، آلزايمر و نقص در ساختار پروتئين ها، پاركينسون و ساختار پروتئين ها و... برگزار مي شود.
همايش با ميزگردهايي براي بررسي آخرين يافته هاي دارويي- درماني همراه است.
همايش غذا و دارو
1- تاريخ برگزاري: 16-10 ژوئن 2006
2- مكان برگزاري: آمريكا/ بالتيمور
3- مسئولان برگزاري: دانشگاه جرج تاون، دانشكده پزشكي؛ دانشگاه مينه سوتا؛ دانشگاه بركلي
4- پست الكترونيكي:
nwexell@cmbm.org
5- صفحه الكترونيكي:
http://www.cmbm.org/fam
6- نيم نگاه: همايش غذا و دارو با هدف بحث و گفت وگو درباره معرفي روش هاي جديد تغذيه اي باليني بيماران، يافته هاي جديد درباره علم تغذيه و تأثير تغذيه مناسب در جلوگيري از ابتلا به بيماري، آشنايي پزشكان و دانشجويان پزشكي با اصول تغذيه، بررسي رژيم هاي غذايي ويژه براي بيماران خاص چون بيماران مبتلا به بيماري هاي قلبي- عروقي، خوراكي ها و مكمل هاي خوراكي، شيوه صحيح تغيير در رژيم غذايي بيماران به منظور تسريع در بهبود آنها، مديريت تغذيه در مورد بيماران مبتلا به انواع حساسيت ها، آسم(تنگي نفس)، اضافه وزن، انواع سرطان ها، بيماري هاي قلبي- عروقي، ديابت، زنان و دختران جوان، بيمار ان مبتلا به بيماري هاي عصبي- رواني و اختلالات گوارشي، بررسي هيجان و تأثير آن بر تغذيه، رژيم غذايي در جوامع مختلف و بررسي وضعيت سلامت افراد، محيط زيست و بيماري هاي مختلف در انسان ها،  ساماندهي توليدات كشاورزي و غذايي، صنايع غذايي و حفظ امنيت غذايي، تغذيه كودكان، كنترل وزن و مديريت تغذيه كودكان و نوجوانان، اختلالات رواني چون بيش فعالي، هيجان و استرس و افسردگي در كودكان و تأثير آن بر تغذيه و رشد كودكان و... برگزار مي شود.
مهتاب خسروشاهي