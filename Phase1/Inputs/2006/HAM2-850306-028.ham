مشاوران املاك و خودرو بايد پروانه تخصصي دريافت كنند
فارس: مدير كل امور اسناد و سردفتران ثبت اسناد و املاك ايران گفت: در قالب طرح كشوري مشاوران املاك و خودرو بايد براي فعاليت پروانه تخصصي از ثبت و اسناد و املاك دريافت كنند.
محمد علي يادگاري در همايش نمايندگان مشاوران املاك و خودروي استان آذربايجان شرقي در تبريز افزود: در چارچوب اين طرح كليه مشاوران بايستي از ادارات ثبت و املاك پروانه تخصصي دريافت كنند و در صورتي كه فاقد سواد لازم و تخصص مورد نظر در ارتباط با حرفه  خود هستند، مي بايست از مشاوران حقوقي استفاده كنند. يادگاري اضافه كرد: ثبت مورد معامله نيز مي بايستي در دفاتر و اوراق خاصي كه از امروز بين اين گروه از مشاوران توزيع مي شود، انجام گيرد. مدير كل امور اسناد و سردفتران ثبت اسناد و املاك ايران خاطر نشان كرد: آمار حكايت از افزايش شكايت و پرونده هاي تشكيل شده در اين بخش در دادگستري هاي كشور دارد. به گفته وي طبق بررسي ها، بيش از34 درصد پرونده هاي دادگستري در دادگاه هاي تجديد نظر تهران مربوط به معاملات خودرو و زمين است.