فعاليت خط  هاي اورژانس اجتماعي بهزيستي در ايام تعطيلات عيد
ايلنا: كارشناس دفتر آسيب  هاي اجتماعي بهزيستي، اعلام كرد: در ايام تعطيلات عيد نوروز، خط  هاي اورژانس اجتماعي بهزيستي فعال است.
سلامي، كارشناس دفتر آسيب  هاي اجتماعي بهزيستي، گفت: خط 123 كه براي اورژانس  هاي اجتماعي در نظر گرفته شده، در تعطيلات نيز فعاليت مي  كند و كار آنها متوقف نخواهد شد. وي تصريح كرد: در ايام تعطيلات خط 123 با حضور مددكاران و مشاوران به كار خود ادامه مي  دهد و هيچ خللي در فعاليت اين مركز ايجاد نخواهد شد. به گفته سلامي، اين خط به صورت 24 ساعته و شبانه  روزي به افرادي كه در معرض آسيب  هاي اجتماعي قرار دارند و نيازمند حمايت  هاي فوري هستند، ارائه خدمات مي  كند.
وي تصريح كرد: اين طرح با هدف پيشگيري از آسيب  هاي اجتماعي و كاهش زمينه  هاي بروز چنين آسيب  هايي راه  اندازي شده است. وي يادآور شد: خط 123 كه اورژانس اجتماعي نام دارد، در خصوص كودك  آزاري، خشونت  هاي خانگي، همسرآزاري، اعتياد، طلاق، سرقت، ولگردي، خودكشي و غيره فعاليت مي  كند. سلامي در پايان خاطرنشان كرد: جلوگيري در كاهش آسيب  هاي اجتماعي، حمايت  هاي عاطفي، روانشناختي، اقتصادي و اجتماعي از گروه  هاي در معرض خطر، اطلاع  رساني، ارتقاي سطح كيفي و كمي امنيت ملي و اجتماعي از اهداف اجراي اين طرح است.