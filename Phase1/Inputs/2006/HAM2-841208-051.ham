موفقيت بين المللي هري پاتر
چهارمين قسمت مجموعه فيلم «هري پاتر» تبديل به پنجمين فيلم پرفروش كل تاريخ سينما شد.
اين اثر نوجوانانه ماجراجويانه كه «هري پاتر و جام آتش» نام دارد، موفق شد در سطح بين المللي به يك فروش كلي 600 ميليون دلاري دست پيدا كند. همين رقم فروش باعث موفقيت آن در فهرست فيلم هاي پرفروش جهان شد. مقام اول جدول فوق را «تايتانيك» جيمز كامرون با يك فروش 2/1 ميليارد دلاري دارد. «ارباب حلقه ها: بازگشت پادشاه»(752 ميليون)، «هري پاتر و سنگ جادو»(اولين قسمت هري پاتر، 657 ميليون)و «هري پاتر و تالار اسرار»(دومين قسمت هري پاتر، 616 ميليون)در رديف هاي بعدي جدول قرار دارند.سومين قسمت اين مجموعه فيلم به نام «هري پاتر و زنداني آزكابان» با فروش 545 ميليون دلاري در مقام نهم جدول جاي دارد.
قسمت چهارم «هري پاتر» كه ماه نوامبر گذشته به نمايش عمومي درآمد، در اكثر كشورهاي جهان با موفقيت روبه رو شده است. بيشترين موفقيت را در اين فيلم بعد از آمريكا در ژاپن و انگلستان با فروش هاي91 و 84 ميليون دلاري داشته است. فروش كلي فيلم در آمريكا طي حدود 20 هفته نمايش حدود 285 ميليون دلار بوده است.