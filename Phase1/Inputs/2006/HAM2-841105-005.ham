جوابيه اي بر گزارش فرش ماشيني
درپي انتشار گزارشي با عنوان گره كور صادرات فرش ماشيني كه در تاريخ هفتم دي ماه سال جاري در صفحه دخل و خرج روزنامه همشهري منتشر شد، انجمن صنايع نساجي ايران اقدام به ارسال جوابيه اي با موضوع پاسخ كارشناسانه و مستدل كرد.
اين جوابيه با وجود آنكه بسيار طولاني است اما داراي عباراتي مبهم و نامفهوم است. از سوي ديگر نويسنده آن به توضيح موضوعاتي پرداخته است كه گاه هيچ ارتباطي با گزارش منتشر شده در روزنامه همشهري ندارد. از مسئولان اين انجمن مي پرسيم كه با چه تفسيري خود را متولي دفاع و پاسخ گويي به موضوعات منتشره در مورد فرش ماشيني مي دانند. بهتر است ديگر مسئولان نيز به همين بهانه اظهارنظر كنند كه آيا متولي فرش ماشيني، انجمن صنايع نساجي ايران است؟
متن جوابيه ارسال شده از سوي انجمن صنايع نساجي ايران را كه عيناً منتشر شده است، مي خوانيد:
فرش ماشيني رقيب دستباف نيست
احتراما عطف به گزراش مندرج در روزنامه همشهري شماره 3886 مورخ 7/10/84 بدينوسيله مطالب مشروحه زير را جهت پاسخگويي اعلام و درخواست مي نمايد وفق قانون مطبوعات آن را درج فرمايند.
فرش ماشيني هرگز رقيبي براي فرش دستباف كشور متصور نشده، بلكه در مقاطع مختلف موجب توسعه صادرات فرش دستباف و ورود ارز به كشور را نيز گرديده است. از طرفي فرش ماشيني باعث شده تا خانواده هايي كه توان خريد فرش دستباف را ندارند، بتوانند جهت آذين بندي محل مسكوني خود به جاي گليم و زيلو از فرش ماشيني استفاده نمايند.
از طرف ديگر اگر روند توليد فرش ماشيني در ايران رايج نبود بازار ايران با تراكم انواع فرش ماشيني توليد كشورهاي بلژيك و تركيه و اخيرا چين مواجه مي شد و بر اين اساس ساليانه بيش از 300 ميليون دلار ارز از مملكت خارج مي گرديد.
ذكر اين نكته لازم است كه مردم روزي هم روغن خاص حيواني مصرف مي نمودند كه امروز به دليل گراني شديد قيمت آن مجبورند روغن ماشيني از نوع نباتي آن را مصرف نمايند.
در حال حاضر اگر به كارگاه هاي فرش دستباف به خصوص آنها كه از قدمت بيشتري برخوردارند مراجعه شود، مسائل غيربهداشتي و غيرقانوني و چهره هاي زرد و رنجور كارگران خردسال فرش دستباف مشاهده مي شود ضمن آنكه سود فراوان براي تجار فراهم مي گردد با اين توضيح كه در كارخانجات فرش ماشيني اكثر كارگران از بيمه و محيط سالم و حقوق بيشتري برخوردارند.
طبق آمار حاصله فرش ماشيني در 10 سال گذشته حداقل 120-140 ميليون دلار صادرات داشته و بر همين مبنا ورود ارز به كشور را باعث شده است.
از سويي امروزه در صنعت فرش ماشيني، واحدهاي توليدي ديگري شامل رنگرزي، ريسندگي، بافندگي، حمل ونقل، توزيع براي بيش از 40 هزار نفر به طور مستقيم و غيرمستقيم ايجاد اشتغال شده و حدود 20 واحد بزرگ و بيش از 400 واحد كارگاه كوچك در توليد فرش ماشيني فعال هستند. صنعت فرش ماشيني درحال حاضر به دليل صدور موافقت اصولي 10 برابر نياز داخلي، وضع نامطلوب دارد و بر همين اساس توان صادراتي معادل مازاد توليد مطلق وجود ندارد واكثر واحدها متوقف يا با ظرفيت كم كار مي كنند.
در همان حال تعدادي از كارخانجات فرش ماشيني موفق به اخذ نشان استاندارد يا ايزو جهاني شده اند، ولي تعداد زياي از آنها فاقد اين نشانه ها هستند و توليد آنها فاقد كيفيت است.
به استناد يك نظريه تخصصي مقدار نخ مصرفي در يك فرش 12 متري شامل نخ چله + نخ پود + نخ ريسه و زيكزاك از 24 كيلو تا حدود 48 كيلو بستگي به ظرافت فرش دارد.
از سوي ديگر ادعاي سرطان زا بودن نخ هاي اكريليك و فرش اكريليك به هيچ وجه صحيح نمي باشد و فرش ماشيني اكريليك توليد ايران هر سال به كشورهاي اروپايي مانند اسپانيا، يونان، آلمان و ژاپن و به ميزان بيشتر از 5 ميليون دلار صادر مي شود و حتي به آمريكا هم مي توان فرش اكريليك را طبق استاندارد آن كشور صادر نمود.
در مورد سرطان زا بودن اكريليك لازم است عنوان شود يكي از معروف ترين كارخانجات توليد الياف اكريليك جهان(درالون)در آلمان است و عليرغم اين شايعات همچنان به توليد انبوه خود ادامه مي دهد. ضمنا پتو و پتوي نوزاد كه با پوست دست و صورت و تنفس انسان ارتباط دارد، از بهترين نوع آن در اروپا يعني پتوي اكريليك استفاده به عمل مي آيد و به عبارت صريح شايعه سرطان زا بودن، نوعي برخورد منفعت طلبانه از سوي توليد كنندگان پلي پروپيلن بوده است.
تصريح بر اينكه فرش ماشيني ايران تنها در كشورهاي جهان سوم مانند آسياي ميانه، افغانستان و عراق و پاكستان خريدار دارد، دروغ محض است زيرا هم اكنون بزرگترين مشتريان فرش ماشيني ايران در جهان از كشورهاي آلمان، ژاپن، عربستان، يونان و امارات و اسپانيا هستند ضمن آنكه مقدار كمتري فرش هم به كشورهاي كانادا، آمريكا، روسيه، اوكراين و... صادر مي شود.
در مورد كيفيت نامطلوب فرش هاي بي. سي. اف كه نام صحيح آن پلي پروپيلن است طبيعي است كه اين كالا مطلقا كيفيت و دوام فرش هاي پشمي و اكريليك را ندارد ولي مي توان با مصرف ماده اي به نام(u-v)به دوام نسبي آن افزود كه موسسه استاندارد ايران در اين مورد بايد در واحدهاي توليدي نظارت و بازرسي مداوم داشته باشد.
ادعاي ممنوع شدن ورود فرش هاي ماشيني اكريليك ايران به اتحاديه اروپا هم دروغ محض است و هم اكنون ماهانه ده ها كانتينر فرش ماشيني فقط به اروپا صادر مي شود.
لازم است خاطر نشان نمايد اولين فرش ماشيني ايران در كارخانه مخمل و ابريشم كاشان و قبل از تاسيس آن در كارخانه راوند توليد شده با اين توضيح كه فرش ماشيني باعث ركود و آسيب فرش دستباف نيست، بلكه اين فرش جايگزين انواع زيلو و گليم و بوريا و كفپوش ها مي باشد كه به مراتب زيباتر و قابل استفاده است.
در مورد عامل ركود فرش دستباف به تصديق كليه توليد كنندگان پيشكسوت و دلسوز فرش دستباف نزول بيش از حد كيفيت آن و عدم ثبات رنگ و يكنواختي طرح و... است وگرنه مصرف كننده فرش دستباف هرگز فرش ماشيني را جايگزين آن نمي كند و اين زيان بيشتر شامل فرش هاي كم مرغوب و متوسط مي شود، البته دستبافي كه اصالت و زيبايي و جنبه هاي هنري در آن حفظ شده كماكان جايگاه خود را دارد.
درمورد قيمت فرش هاي ماشيني باتوجه به انواع بسيار زياد آن از لحاظ تراكم، جنس، تعداد رنگ و... لازم است يادآور شود كه اين امر در كميته فرش ماشيني انجمن صنايع نساجي تعيين مي شود و به تاييد مركز حمايت از توليد كنندگان و مصرف كنندگان نيز مي رسد، بنابراين اگر تفاوت هاي فاحشي در بازار بين فرش هاي شركت هاي مختلف است يا به دليل تفاوت هاي موجود در آنها است يا دلالان و بنكداران در تعيين آن سهيم هستند.
در زمينه فرش هاي پلي پروپيلن عنوان ساييده شدن سريع و قاطي شدن رنگ به طور كلي صحت ندارد و چنانچه توليد كننده اي از مواد مرغوب و با كيفيت استفاده نكند، امكان دارد ثبات رنگي آن مثل هر نوع فرش يا منسوج ديگر پايدار نباشد و اين نقيصه با استفاده از نوع مواد رنگي مرغوب و به خصوص استفاده از مواد مقاوم كننده در برابرنور طبيعي(u.v)مرتفع مي شود با اين توضيح كه فرش هاي بافته شده با نخ هاي پلي پروپيلن تثبيت شده از دوام خيلي بهتر و لطافت و شفافيت رنگ بيشتري برخوردارند.
لازم به ذكر است كه الياف اكريليك به هيچ وجه سرطان زا نيست به طوري كه در بيشتر نقاط دنيا لباس هاي مردم حتي لباس داخل منزل و پتو براي كودكان از الياف اكريليك تهيه مي شود و سالانه مقدار معتنابهي از توليدات فرش اكريليك در كشورهاي اروپايي بافته يا وارد مي شود، ضمن آنكه در حال حاضر علاوه بر كشورهاي همسايه سالانه صدها هزارمترمربع فرش ماشيني اكريليك و پلي پروپيلن به كشورهاي اروپاي غربي، آمريكا و كانادا صادر مي شود.
نهايتا اشتغال ايجاد شده توسط صنعت فرش ماشيني در ايران به مراتب بيشتر از بيكاري و ركودي است كه در صنعت فرش دستباف ملاحظه مي شود كه آن هم به نظر انجمن ارتباطي با توسعه فرش ماشيني ندارد بلكه بر اثر مديريت ناصحيح و عدم توجه به مباني كيفيتي و نداشتن تحول و نوآوري در فرش هاي دستباف بوده است.