بيش از 41 هزار نفر در تهران مشمول دريافت مقرري بيمه بيكاري هستند
گروه اقتصادي- مديركل تأمين اجتماعي تهران گفت: بيش از 41 هزار و 200 نفر از واجدان شرايط مقرري بيمه بيكاري در تهران هستند.
محسن شاكري افزود: طي شش ماه نخست سال جاري در تأمين اجتماعي تهران بزرگ، 6 هزار و 100 نفر مشمول استفاده از قانون بيمه بيكاري شدند كه اين رقم نسبت به سال هاي گذشته بيش از 52 درصد رشد كرده است و برقراري اين تعداد بيمه بيكاري در مدت ياد شده فراتر از حد انتظار است.
وي با تأكيد بر رشد چشمگير مقرري بگيران در تهران گفت: طي 6ماه نخست سال جاري بيش از 130 ميليارد و 115 ميليون ريال به 41 هزار و 200 مقرري بگير بيمه بيكاري پرداخت شده است.
شاكري، از صدور دفترچه درماني براي خواهر و برادر مقرري بگيران بيمه بيكاري خبر داد و گفت: مقرري بگيران بيمه بيكاري تنها كساني هستند كه مي توانند براي خواهر و برادر تحت تكلف خود دفترچه درماني تقاضا كنند كه مدت اعتبار دفاتر درماني نيز به مدت برقراري بيمه بيكاري بستگي دارد.