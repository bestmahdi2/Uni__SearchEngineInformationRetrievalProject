عدم موفقيت آلاگ در هند
گروه ادب و هنر- «آلاگ» نتوانست موفقيت ديگر فيلم هاي هندي چند هفته اخير سينماهاي اين كشور را تكرار كند. به گفته تحليلگران اقتصادي، اين فيلم نمايش عمومي خود را با يك افتتاحيه ضعيف شروع كرد.
به نوشته سايت اينترنتي رديف، درام دلهره آور «آلاگ» در3 روز اول نمايش خود در مقام دومين فيلم جدول هفتگي سينماها نشست.
آكشي كاپور در اين فيلم اولين نقش سينمايي خود را بازي كرده است. دياميرزا نقش مقابل او را دارد. منتقدان قصه و بازي هاي فيلم را پسنديدند، ولي گفتند كه نيمه دوم فيلم خوب نيست.
كمدي خانوادگي «پيرهراپري»(آكشي كومار، سونيل شتي، بيپاشا باسو)در دومين هفته نمايش هنوز صدرنشين جدول هفتگي فروش است. اين فيلم لقب يك كار پرفروش را گرفته و پيش بيني مي شود كه بازهم فروش بيشتري كند.
بقيه فيلم هاي جدول هفتگي سينماهاي هند اينها هستند: 3- فنا(عامرخان، كاجول)، بسيار پرفروش 4- چوب چوب كه(كارينا كاپور، شاهد كاپور، سونيل شتي)، كم فروش 5- آنكاهي(آفتاب شيوءاساني، ايشاديول)كم فروش 6- تام، ديك و هري(دينوموره آ، جيمي شرگيل، سلينا جيتلي)پرفروش