آيت الله جوادي آملي:
قم از نظر سياسي جرم خيز است
ايسنا: آيت الله جوادي آملي در ديدار فرمانده نيروي انتظامي قم گفت: قم به دليل فزوني زوار و مهاجرين از نظر سياسي جرم خيز است.
جوادي آملي خطاب به فرمانده نيروي انتظامي گفت: شما از كساني هستيد كه خداوند سبحان اراده كرده به دست شما نعمت امنيت را روزي مردم كند.وقتي شما مامور برقراري امنيت شديد بايد در ابتدا خودتان در امنيت باشيد تا بتوانيد امنيت را در جامعه برقرار كنيد.همان طور كه عالم اگر به علم خود عمل نكند، توفيق برقراري اخلاق و عدالت را ندارد.
اگر ناجا هم در امان نباشد توفيق برقراري امنيت را ندارد.جوادي آملي با بيان اين كه اگر كسي نتوانست دين خود را حفظ كند و اهل رانت خواري و رشوه بود نخواهد توانست جامعه را حفظ كند، به تامين امنيت در قم اشاره كرد و گفت: قم استان پربركتي است و با اين كه جمعيتش كم است، كارهاي علمي و فرهنگي و مطبوعاتي زيادي كرده است و از نظر آثار فرهنگي دومين شهر است و از ديگر نظرها بعد از تهران قرار دارد.وي به ورود سالانه 14 ميليون زائر به قم اشاره كرد و گفت: علي رغم اين تعداد زوار قم، رشدي نكرده است.قم از نظر سياسي، جرم خيز است و جرم خيزي آن به خاطر اين است كه زوار و مهاجر زياد دارد.