گزارش همشهري از مشكلات و كاستي هاي توزيع سيم كارت هاي اپراتور دوم تلفن همراه
گروه اقتصادي به دليل تقاضاي بالايي كه براي خدمات تلفن همراه در كشور وجود دارد و برنامه ريزي ناكافي كه از سوي اپراتور دوم تلفن همراه شده بود، بسياري از متقاضيان دريافت اين خدمات در شهرهاي اعلام شده از دريافت خدمات مورد نظر بازماندند ويا با موانع مختلفي روبه رو شدند.
به گزارش همشهري، اين رويداد بارديگرنشان داد كه عدم پاسخ به نياز عمومي براي خدمات تلفن همراه كه به يك كالاي ضروري در جامعه امروز تبديل شده است به انباشته شدن تقاضا در اين بخش منجر شده و همچنان خدمات ارايه شده ناكافي است.بسياري از متقاضيان با تماس تلفني مكرر و پياپي با روزنامه همشهري و ديگر رسانه ها و مركز 118 خواهان راهنمايي براي نحوه دريافت سيم كارت بودند و مراكز دولتي و غير دولتي به صورت غيرمستقيم به كاركنان اين اپراتور تبديل شده بودند.تلفن اين شركت نيز به دليل تماس هاي مكرر مردم يا بطور كامل اشغال بود و يا پاسخ دهنده اي نبود.يك مقام مسئول شركت ايرانسل در گفتگو با خبرنگار ما اظهار اميدواري كرد كه مشكلات روز اول توزيع بزودي رفع شود.
كاهش قيمت سيم كارت
با آغاز توزيع سيم كارتهاي 150 هزارتوماني قيمت سيم كارتها اپراتور اول دربازار تا 50 هزارتومان كاهش يافت وپيش بيني مي شود با ادامه توزيع سيم كارتهاي اپراتور دوم اين كاهش ادامه يابد.
براساس اظهارات يك مسئول روابط عمومي شركت ايرانسل توزيع سيم كارت ها تا زمان پايان عرضه 350 هزار سيم كارت ادامه پيدا مي كند و پس از يك وقفه كوتاه مدت كارتوزيع سيم كارت هاي اين شبكه بار ديگر آغاز مي شود. ديروز همچنين اعلام شد كه تا سه ماه ديگر امكان ارتباط شبكه تلفن اعتباري تاليا در سراسر كشور با ايجاد امكان رومينگ آن با شبكه اپراتور اول فراهم مي شود و اين شبكه نيز مي تواند در سراسر كشور خدمات خود را گسترش دهد.شبكه تلفن اپراتور دوم نيز در صورت ارائه خدمات طبق تعهد قرادادي تا پايان سال جاري امكان استفاده از رومينگ شبكه اپراتور اول را به دست مي آورد.به اين ترتيب در صورت پيش فروش سيم كارت توسط اپراتور اول در سال جاري قيمت  هاي آن نيز بايد متناسب با تحولات رخداده كاهش يافته و تا نزديك 150 هزار تومان كاهش يابد.