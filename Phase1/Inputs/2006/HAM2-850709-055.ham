بازداشت يك تروريستدر منزل رئيس جبهه توافق ملي عراق
گروه بين الملل ديروز در يكي از جنجالي ترين حوادث در عراق، سربازان آمريكايي يك تروريست را در منزل عدنان دليمي بازداشت كردند.بنابرگزارشهاي رسيده تروريست مذكور قصد داشت در منطقه سبز بغداد كه مراكز مهم دولتي و كشوري در آن قرار دارد عمليات تروريستي انجام دهد.اين نكته از آنجا حائز اهميت است كه عدنان دليمي از نمايندگان مطرح مجلس عراق و رئيس جبهه توافق ملي اين كشور است.
در همين حال دولت عراق در پايتخت اين كشور ممنوعيت رفت وآمد 36 ساعته برقرار كرد. در خصوص دليل اين اقدام توضيحي از سوي مقامات عراقي ارائه نشد اما پيش بيني مي شود اين طرح با دستگيري تروريست مذكور در خانه دليمي بي ارتباط نباشد.