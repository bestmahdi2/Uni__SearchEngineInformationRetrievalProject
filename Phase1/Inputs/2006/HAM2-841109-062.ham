يكي از متهمان پرونده قديمي ترين زنداني زن با قرار وثيقه آزاد شد
گروه حوادث: يكي از متهمان جديد پرونده قديمي ترين زنداني زن كشور با قرار وثيقه آزاد شد.
به گزارش همشهري،يكي از متهمان جديد پرونده قديمي ترين زنداني زن ايران پس از حضور در دادگاه و اعلام دفاعيات خود با قرار وثيقه آزاد شد.چندي پيش شوهر و برادر شوهر فاطمه كه به قديمي ترين زنداني زن ايران مشهور شده با ادعاي اين زن مبني بر عامليت آنها در قتل به دايره 10 آگاهي احضار شدند. اين زن از 13 سال پيش به اتهام قتل يكي از خويشاوندان سببي اش در زندان به سر مي برد.در اولين جلسه وقت احتياطي اين دو متهم جديد، قاضي شعبه 106 شهرري با پذيرش دفاعيات برادر شوهر اين زن كه عليرضا نام دارد درخواست قرار وثيقه او را پذيرفت و حكم آزادي اش را به اداره آگاهي نيروي انتظامي ارسال كرد.
شوهر اين زن هنوز براي تحقيقات بيشتر در بازداشت مي باشد و قاضي با درخواست وثيقه وي موافقت نكرده است.