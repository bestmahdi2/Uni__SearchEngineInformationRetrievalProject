از 25تا 28 آذر در سينما فلسطين
4 فيلم خارجي شهري در جشنواره فيلم شهر به نمايش درمي آيد
گروه ادب وهنر- دو فيلم مستند بولينگ براي كلمباين و عكاس جنگ به همراه دو فيلم داستاني تصادف و هملت در دومين جشنواره بين الملي فيلم شهر به روي پرده مي روند.
اين فيلم ها كه اغلب جوايز همچون اسكار و كن را از آن خود كرده اند، در بخش نمايش هاي ويژه، اكران عمومي خواهند داشت. به گزارش ستاد خبري جشنواره علت انتخاب اين فيلم ها اين است كه سازندگان آنها به نوعي برخورد متفاوتي با موضوعات شهري داشته اند. بولينگ براي كلمباين ساخته جنجال برانگيز مايكل مور فيلمساز جنجالي هاليوودي است كه از زاويه ديگري به در هم ريختگي شهري جامعه آمريكا در مقايسه با كشور همسايه اش كانادا مي پردازد.
عكاس جنگ هم ساخته(كريستين فري)مستند ساز نام آور سوئيسي است. اين فيلم مستند تكان دهنده اي از جنگ طلبي هاي آمريكا است كه حاصل دو سال همراهي كريستين فري با(جيمزنش)عكاس مشهور آمريكايي طي جنگ هاي خاورميانه و بالكان است كه در طول 20 سال گذشته در بسياري از جنگ ها حضور داشته است.
تصادف ساخته(پل هاگيس)داستان شخصيت هايي از نژادهاي مختلف ساكن شهر لس آنجلس آمريكا است كه در طي حوادثي همچون:تصادف اتومبيل، سرقت اتومبيل، استفاده سلاح گرم و... در تعامل با هم قرار مي گيرند. هملت ساخته(كنت برانا)نيز اقتباسي تازه از داستان ويليام شكسپير است.