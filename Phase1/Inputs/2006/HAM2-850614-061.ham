سفر رئيس جمهوري روسيه به آفريقاي جنوبي
ايرنا: آفريقاي جنوبي  امروز ميزبان  ولاديمير پوتين  رئيس  جمهوري  روسيه  خواهدبود.
اين  نخستين  ديدار عالي ترين  مقام  اجرايي  روسيه  از كشور آفريقاي جنوبي  از زمان  برقراري  روابط ديپلماتيك  بين  دو كشور محسوب  مي شود.
مناسبات  اقتصادي  و تجاري  به  ويژه  در بخشهاي  انرژي ، معدن ، آب ، جنگلداري ، صنايع  نظامي ، چشم انداز همكاريهاي  علمي دو كشور در زمينه  هوا و فضا و همچنين  مشاركت  روسيه  در برنامه هاي  توسعه  آفريقا، در اولويت  مذاكرات رئيسان  جمهوري  دو كشور قرار خواهد داشت .
تابو امبكي  و ولاديمير پوتين  در طول  مذاكرات  دو روزه  خود در شهر كيپ  تاون  همچنين  در خصوص  آخرين  تحولات  مربوط به  برنامه  ايران  در زمينه  استفاده  صلح آميز از فناوريهاي  هسته اي  و نيز اوضاع  در منطقه  خاورميانه  بحث  و تبادل نظر خواهند كرد.
روسيه  در حال  حاضر رياست  دوره اي  گروه  كشورهاي  توسعه  يافته  صنعتي  را به  عهده  دارد و به  عنوان  عضو دايمي شوراي  امنيت  سازمان  ملل ، از راهبرد سياسي  براي  حل  مناقشه  هسته اي  ايران  حمايت  مي كند.
رئيس  جمهوري  روسيه  در سفر به  آفريقاي  جنوبي  از سوي  شمار قابل  توجهي  از بازرگانان  و تجار روسيه  همراهي  خواهد شد و انتظار مي رود، مباحث  اقتصادي در اولويت  مذاكرات  هياتهاي  دو كشور قرار خواهد داشت .
روسيه  تمايل  زيادي  به  سرمايه گذاري  در بخش  معدن  و خريد مواد خام  صنعتي  از آفريقاي  جنوبي  نشان  داده  است  و در مقابل  آفريقاي  جنوبي  اميدوار است همكاريهاي  اين  كشور با روسيه  به  روند جذب  سرمايه گذاريهاي  خارجي  شتاب بيشتري  بخشد.