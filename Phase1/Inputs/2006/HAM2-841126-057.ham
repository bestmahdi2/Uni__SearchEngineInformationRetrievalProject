ترازنامه مالي دولت در 10 ماه گذشته
رشد هزينه هاي جاري عدم تحقق اعتبارهاي عمراني
گروه اقتصادي: براساس گزارش تراز مالي دولت در ده ماهه گذشته درآمدهاي نفتي كشور از محل صادرات نفت خام، فرآورده هاي نفتي و ميعانات گازي به 38 ميليارد و 744 ميليون دلار رسيده است.
به گزارش همشهري در اين مدت از كل درآمدهاي پيش بيني شده ماليات، تنها 86 درصد محقق شد و به 93 هزار و 157 ميليارد ريال رسيد.
اين ميزان نسبت به مدت مشابه سال قبل 43 درصد رشد داشته است.
در اين مدت دولت از محل واردات خودرو تنها يك هزار و 492 ميليارد ريال عايدي داشت كه معادل 30 درصد درآمد پيش بيني شده در بودجه 84 در ده ماهه گذشته بوده است.
همچنين ميزان درآمدهاي حاصل از خصوصي سازي نيز 31 درصد بوده و تنها يك هزار و 291 ميليارد ريال از 4 هزار 167 ميليارد ريال پيش بيني شده به خزانه واريز شده است.
گزارش تراز مالي دولت از افزايش هزينه هاي جاري دولت در ده ماهه گذشته حكايت دارد كه با 9/4 درصد رشد نسبت به پيش بيني بودجه به 223 هزار و 433 ميليارد ريال رسيد.
اين رقم نسبت به سال قبل 24 درصد افزايش داشته است.
در كنار رشد هزينه هاي جاري اما اختصاص اعتبارات عمراني تنها 5/63 درصد محقق شد و تأمين اعتبارات پيش بيني شده در ده ماهه گذشته با كندي صورت گرفت.