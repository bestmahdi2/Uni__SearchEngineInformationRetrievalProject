تشكيل ستاد مناسب سازي اماكن عمومي براي معلولان
گروه اجتماعي - وزير رفاه و تأمين اجتماعي گفت: به منظور به اجرا در آمدن جامعه معلولان و مناسب سازي اماكن عمومي، از سوي كميته هايي در سازمان بهزيستي ستادي تشكيل شده است.
پرويز كاظمي در گفت وگو با باشگاه خبرنگاران با بيان اين مطلب افزود: كميته هايي متشكل از كميته هاي حقوقي و كميته هاي اماكن براي ساختن بناهاي جديد براي معلولان و همچنين بازسازي بناهاي از قبل ساخته شده تصميم گيري نهايي را به عهده دارد.وي با اشاره به نقش رسانه ها در رسيدن به اهداف مورد نظر بهزيستي گفت: از آن جايي كه اين اقدام يك عزم ملي تلقي مي شود، نياز به فرهنگ سازي بيشتر از سوي رسانه هاي ملي دارد.كاظمي خاطر نشان كرد: براي مناسب سازي اماكن عمومي و آسايش بيشتر معلولان در جامعه، دستگاه هاي اجرايي در حال حاضر مي توانند از بودجه جاري خود استفاده كنند.