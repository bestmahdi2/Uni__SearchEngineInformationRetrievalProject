شاخص 71 پله بالاتر رفت
گروه بورس معاملات يك هفته گذشته بورس تهران رشد 71 واحدي شاخص كل قيمت سهام را به دنبال داشت.
به گزارش همشهري، اين شاخص در نتيجه داد و ستدهاي هفته پيش روندي صعودي داشت و به 9 هزار 302 واحد رسيد. در اين هفته شاخص عملكرد تالار اصلي 75 واحد افزايش يافت و روي 9 هزار 91 واحد ايستاد. شاخص عملكرد تالار فرعي نيز اين هفته 51 واحد رشد را تجربه كرد و خود را به رقم 9 هزار و 336 واحد رساند.
بنابراين گزارش هفته پيش شاخص واسطه گري هاي مالي با 4/19 واحد رشد به 17 هزار و 645 واحد نزديك شد. اين شاخص عملكرد شركت هاي سرمايه گذاري بورس را نشان مي دهد. شاخص صنعت نيز طي يك هفته گذشته با رشد 61 واحدي مواجه شد و به 7 هزار و 424 واحد افزايش يافت.
اين شاخص عملكرد شركت هاي صنعتي بورس را نشان مي دهد. در اين هفته شاخص قيمت و بازده نقدي 216 واحد رشد كرد و شاخص ميانگين ساده 50 شركت فعالتر بورس 254 واحد مثبت خورد. همچنين شاخص ميانگين موزون اين شركت ها با 6 واحد افزايش مواجه شد.