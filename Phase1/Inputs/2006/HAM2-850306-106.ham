اعداد اساسي
5000
ماني راد
اين عدد، اين روزها،  بيش از هر چيز بيانگر بافت فرسوده اي است كه در شهر وجود دارد.
هنگامي كه دكتر قاليباف از نوسازي و بهسازي بافت فرسوده شهر تهران سخن گفت تعجب همگان را برانگيخت. بي ترديد نوسازي و بهسازي بافت هاي فرسوده تنها با دخالت دولت امكان پذير نيست و اقدام دولت بدون فرهنگ سازي و دعوت مردم براي مشاركت منجر به جابه جايي جمعيت و افزايش حاشيه نشيني و در بسياري از موارد موجب از هم گسيختگي تعاملات اجتماعي مي شود.
از سويي تهيه طرح تفصيلي پنج هزار هكتار بافت فرسوده تهران به دليل وسعت و تنوع بافتي، در دستور كار شركت عمران و بهسازي قرار گرفته است. تا كنون هيچ طرح تفصيلي براي انجام اين پروژه تهيه و تصويب نشده است، اما چندي پيش فاز نخست اجراي پروژه اسكان بافت فرسوده تهران با عنوان «طرح نوسازان» با حضور شهردار تهران، اميدهاي بسياري را برانگيخت.
400000
بالاخره اين عدد به انتظارات پايان مي دهد. به گفته مديرعامل شركت يادمان سازه، دكل 400 تني برج ميلاد تا شهريور ماه سال جاري به طور كامل نصب و راه اندازي مي شود.
از قرار معمول براي ساخت و نصب اين دكل حدود 3 ميليارد تومان هزينه صرف شده است. همچنين فولاد به كار رفته در اين دكل به صورت سفارشي از آلمان تهيه شده است. در راه اندازي اين فاز از ساخت برج ميلاد، سالن همايش و ساختمان اطراف تا پايان سال جاري به بهره برداري مي رسد. اما فاز دوم پروژه برج ميلاد شامل هتل 5 ستاره، پارك فناوري اطلاعات و مركز تجارت بين الملل با تعيين سرمايه گذار در سال 85 در دستور كار خواهد بود. با نصب تابلويي زمان بهره برداري كامل از پروژه برج ميلاد مشخص است و در اين راستا عمليات احداث و تكميل آن هر روز پيشرفت قابل توجهي داشته و انتظار مي رود، تا براساس زمان اعلام شده اين پروژه بزرگ ملي به پايان برسد. اگرچه مدت ها اتمام ساخت برج ميلاد در هاله اي از ابهام بود، اما هم اكنون با اعلان روز شمار اتمام پروژه، مي توان شمارش معكوس را آغاز كرد.
125
تا پايان خرداد ماه، 125 پارك محلي،  منطقه اي و فرامنطقه اي افتتاح مي شود.
پس از آنكه دكتر قاليباف از احداث بيش از 500 زمين چمن براي منطقه جنوب شهر خبر داد، اما شهردار تهران همانگونه كه گفته بود، توانست در فروردين ماه تعداد قابل توجهي از زمين هاي چمن احداث شده توسط شهرداري در زمان كوتاه را افتتاح نمايد و نشان دهد كه ميان وعده هايش و فعاليت هايش چندان فاصله اي وجود ندارد.
هم اكنون نيز عيديان، قائم مقام معاونت خدمات شهري از افتتاح 125 پارك محلي، منطقه اي و فرامنطقه اي تا پايان خرداد ماه خبر داده است. با توجه به اقدامات اخير شهرداري و فعاليت هاي قابل توجهش مي توان انتظار داشت كه اين پارك ها در زمان مقرر به بهره برداري برسد.