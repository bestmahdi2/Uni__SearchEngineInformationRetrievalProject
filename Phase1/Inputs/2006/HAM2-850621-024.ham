آغاز فصل جابه جايي در سبد سهام شركت هاي سرمايه گذاري
گروه بورس- سهام شركت هاي سرمايه گذاري با موج تقاضا در تالارهاي مبادلات بورس اوراق بهادار مواجه شد.
به گزارش همشهري، در آستانه پايان سال مالي بيشتر شركت هاي سرمايه گذاري، مديران اين شركت ها طبق روال هرساله، براي شناسايي سود، جابه جايي در سبد دارايي ها و سهام خود را آغاز كرده اند. اين موضوع از يك سو موجبات افزايش حجم مبادلات و از سوي ديگر روشن شدن تركيب سود سهام اين شركت ها را فراهم آورده، پيش بيني مي شود مبادلات 10 روز آخر شهريورماه در تالارهاي بورس اوراق بهادار، بيش از هر مولفه ديگري از اين رويداد، تاثير بپذيرد.
آخرين آمار موجود نشان مي دهد، روند حركت حجم تقاضا و نقدينگي به سوي سهام شركت هاي سرمايه گذاري از ابتداي شهريور ماه آغاز شده به طوري كه در 20 روز گذشته، شركت هاي سرمايه گذاري بازنشستگي، ملي ايران، سپه، مسكن، بوعلي، توس گستر و پتروشيمي، توجه بيشترين تعداد خريداران را به سوي خود جلب كرده اند.
در جذب نقدينگي بازار نيز جايگاه جالب توجهي در اختيار شركت هاي سرمايه گذاري قرار گرفته است. شركت هاي سرمايه گذاري سپه، بازنشستگي و مسكن از اول شهريور ماه به اين سو 325ميليارد ريال از نقدينگي بازار را در خود هضم كرده اند. ضمن اينكه شركت هاي سرمايه گذاري ملي، بانك ملي، توس گستر و بوعلي نيز در جمع 20 شركت اول بازار سهام از اين لحاظ جاي گرفته اند.