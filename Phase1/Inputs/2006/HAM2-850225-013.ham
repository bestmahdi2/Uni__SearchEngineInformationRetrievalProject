آتنه فقيه نصيري
بازي در صبح شب نشينان
در سال هاي اخير بيشتر در تلويزيون بوده تا سينما. فقيه نصيري را مي توان يكي از بازيگران پركار سيما در اين سال ها دانست. فقيه نصيري قرار است در تله فيلم صبح شب نشينان حضور يابد. او در اين تله فيلم نقش يك پرستار را بازي خواهد كرد.
بازيگر مقابل فقيه نصيري در اين تله فيلم امين زندگاني است. صبح شب نشينان توسط عليرضا سبزواري ساخته مي شود. سبزواري كه سابقه دستياري كارگردان هايي چون كمال تبريزي و ابراهيم حاتمي كيا را دارد، اين تله فيلم را براساس فيلمنامه اي از اصغر عبداللهي مقابل دوربين مي برد. اصغر عبداللهي هم از چهره هايي است كه روزگاري فيلمنامه نويس پركاري بود و حالا مدتي است كه در سينما خيلي فعال نيست.
آتنه فقيه نصيري در حالي در نقش پرستار در اين تله فيلم ظاهر خواهد شد كه چنين نقشي را قبلاً هم تجربه كرده است. هر چند گفته مي شود او در صبح شب نشينان نقشي متفاوت را برعهده خواهد داشت.
فقيه نصيري در سال هاي اخير فضاي تلويزيون را نسبت به سينما مساعدتر ديده و ترجيح مي دهد بيشتر در سريال ها و تله فيلم ها حضور يابد.