محدوديت براي خبرنگاران ايراني
واحد مركزي خبر: به  گزارش  شبكه  تلويزيوني  سي . ان. ان  خبرنگار صدا و سيماي  جمهوري  اسلامي  ايران  و خبرنگار خبرگزاري  جمهوري  اسلامي  ايران ، براي  پوشش  خبري  در آمريكا در محدوديت  هستند. محدوديت اين  است  كه  هم  ايران  و هم  آمريكا به  شدت  صدور رواديد براي  خبرنگاران  يكديگر را محدود مي كنند.
سال  گذشته    فقط هفت  خبرنگار ايراني  براي  ارائه  گزارش  هاي  خبري  رواديد ورود به  آمريكا را دريافت  كردند. اين  رواديد در حالي  صادر شد كه  حركت  و جابجايي  اين  خبرنگاران  در خاك  آمريكا به  شدت  با محدوديت  روبه رو شد، البته  اين  موضوع  در ايران  نيز به  صورت  متقابل  وجود دارد.ريچارد راث،  خبرنگار شبكه  تلويزيوني  سي. ان. ان ، براي  نشان  دادن  محدوديتهاي  خبرنگاران  ايراني  گزارشي  درباره  خبرنگار خبرگزاري  جمهوري  اسلامي ايران  و خبرنگار صدا و سيماي  جمهوري  اسلامي ايران  در نيويورك  تهيه  كرد.
سي. ان. ان  ابتدا با پخش  تصاويري  از اتاق  كار مقصود اميريان ، خبرنگار خبرگزاري  جمهوري  اسلامي  ايران  ايرنا و فعاليتهاي  خبري  او تأكيد كرد: مقصود اميريان  در محله  كوچك  تاكاهو خارج  از شهر نيويورك  زندگي  مي كند.
وي  يك  فرق  بسيار بزرگ  با هزاران  نيويوركي  ديگر ساكن  اين  شهر دارد و آن  اين  است  كه  رئيس  اين  خبرنگار بر خلاف  ساير كاركناني  كه  در نيويورك  به  سر كار مي روند، حكومت  ايران  است .
مقصود مي خواهد از ساير شهرهاي  آمريكا همانند واشنگتن  هم  گزارش  تهيه  كند. اما براساس  محدوديتي  كه  در صدور رواديد اعمال  شد وي  نمي تواند بيش  از بيست  مايل  از مقر سازمان  ملل  متحد فاصله  بگيرد. آمريكا چنين  محدوديتي  را براي  ديپلماتهاي  ايراني  هم  اعمال  مي كند. سي .ان. ان  سپس  با پخش  تصاويري  از اتاق  كار مرتضي  غرقي،  خبرنگار صدا و سيما در نيويورك  بخشي  از فعاليتهاي  او را كه  در حال  ارسال  گزارش  و تهيه  پلاتو براي  صدا و سيماي  جمهوري  اسلامي ايران  بود به  تصوير كشاند.