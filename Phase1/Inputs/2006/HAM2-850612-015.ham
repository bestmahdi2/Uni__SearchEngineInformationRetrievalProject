گروه صنعتي صفا خريدار اصلي 8 /28 درصد سهام پارسيان
فارس: يك مقام آگاه در مجموعه بانك پارسيان گفت: خريدار اصلي و قطعي 8 /28 درصد از سهام پارسيان گروه صنعتي صفا است و خريدار عربي در كار نيست.
اين مقام گاه در پارسيان درباره اين خريدار اظهار داشت:گروه صنعتي صفا كه در زمينه صنعت فولاد و نورد پروفيل در داخل و خارج از كشور فعاليت مي كند به عنوان خريدار قطعي سهام پارسيان در تاريخ 19 شهريور نسبت به انجام اين معامله بزرگ با ايران  خودرو اقدام خواهد كرد. وي افزود: قطعي شدن اين خريدار منجر شده كه حتي ضمانت هاي نامه بانكي به صورت ريال بين ايران خودرو و گروه صنعتي صفا
رد و بدل شود و ايران خودرو به همراه زيرمجموعه هايش تمام سهام وثيقه شده پارسيان را آزاد كرده اند.
اين منبع آگاه ادامه داد: از قرار معلوم و طبق رايزني هاي متعدد، تركيب اعضاي هيات مديره بعد از انجام اين معامله تغيير چنداني نخواهد كرد و حتي مدير عامل كنوني پارسيان در سمت خود ابقا خواهد شد. وي در برابر اين پرسش كه با اين اوصاف وضعيت طي مراحل قانوني مانند انتشا ر آگهي و رقابت در خريد اين سهام به چه نحوي خواهد بود پاسخ داد: طبق قانون بايد چند روز قبل از انجام معامله نسبت به صدور آگهي و دعوت از مشتريان اقدام شود تا علاقه مندان به خريد سهام پارسيان در قيمت 2040 ريال رقابت كنند اما با توجه به قطعي شدن مذاكرات و مشخص شدن خريدار طي مراحل قانوني صوري و  فرماليته   خواهد بود.
وي در پايان گفت: بررسي هاي انجام شده حاكي است كه با توجه به افزايش سرمايه پارسيان از محل صرف سهام، قيمت تمام شده هر سهم براي ايران خودرو و زيرمجموعه هاي آن
70 تومان است.