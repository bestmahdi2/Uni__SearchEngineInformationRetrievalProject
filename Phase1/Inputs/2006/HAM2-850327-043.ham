در استان تهران اتفاق افتاد
شليك مرگبار كودك 10 ساله به مادر
گروه حوادث - بازي كودكانه پسر بچه 10 ساله اي با اسلحه متعلق به پدرش به قيمت جان مادرش تمام شد.
اين حادثه تاسف بار 24 خرداد ماه و هنگامي به وقوع پيوست كه پسر بچه 10 ساله در حال بازي با اسلحه پدرش بود كه ناگهان گلوله اي از اسلحه شليك شد و به مادر كودك برخورد كرد. با اين شليك مرگبار،اين زن كه به طور اتفاقي مورد هدف كودك خردسال قرار گرفته بود، بر اثر اصابت گلوله به پهلويش بلافاصله به بيمارستان منتقل شد، اما متاسفانه بر اثر خونريزي داخلي پيش از رسيدن به بيمارستان جان باخت. سردار رضا زارعي، فرمانده انتظامي استان تهران روز گذشته با تاييد اين خبر گفت: اسلحه مجاز بوده وگلوله نيز در پي كنجكاوي پسر بچه بازيگوش شليك شده كه به طور اتفاقي به مادر اصابت كرده و متأسفانه منجر به مرگ وي شده است.