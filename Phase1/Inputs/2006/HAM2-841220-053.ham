روسيه بوئينگ 787 مي خواهد
گروه دانش و فناوري- مسيح مولانا: شركت هواپيمايي بوئينگ(دومين شركت سازنده هواپيماهاي ترابري)قصد فروش 17 فروند هواپيماي 787 باربري را به روسيه دارد. اين خبر باعث تعجب تمامي خطوط هوايي شد، زيرا كشور روسيه با داشتن شركت هاي بزرگ سازنده هواپيما مانند توپولف قصد خريد هواپيماهاي بوئينگ را دارد.
آقاي كريگ جونز - قائم مقام بخش فروش شركت بوئينگ -گفت: طبق صحبت هايي كه تاكنون در مسكو داشته ايم اميدواريم كه 15 فروند بوئينگ 787 را به يكي از خطوط هوايي روسيه واگذار كنيم و آينده بسيار خوبي را براي گستره كاري بوئينگ در روسيه پيش بيني مي كنيم.
مسئولان خطوط هوايي روسيه اعلام كردند كه ارزش قرارداد حدود 3 ميليارد دلار است ولي هنوز بين خريد بوئينگ 787 و ايرباس 350aشك دارند.
پروژه ساخت هواپيماي بوئينگ 787 در سال جاري آغاز مي شود و اولين پرواز آزمايشي آن تنها با يك سال فاصله(سال 2007 ميلادي)انجام خواهد شد. البته بايد به اين نكته هم اشاره كنيم كه بيش از هزار مهندس در مسكو در حال گسترش و تحقيقات و ساخت بعضي از قسمت هاي بدنه مانند دماغه و بدنه اصلي هستند و اكثر قطعاتي كه در آن تيتانيوم استفاده شده در كشور روسيه ساخته شده و از طريق راه هاي دريايي به آمريكا ارسال شده تا شركت بوئينگ بتواند اولين هواپيماي 787 خود را بسازد.
در مقابل اين اخبار، سخنگوي شركت ايرباس(بزرگترين سازنده هواپيماي تجاري)اعلام كرد: ما در حال رايزني هايي با مقامات روسي هستيم و قرار است طبق يك قرارداد 25 ميليارد دلاري چندين كارخانه صنعتي را با كمك روسيه در آن كشور احداث كنيم.