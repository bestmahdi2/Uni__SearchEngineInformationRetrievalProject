آنفلوانزاي كشنده در فرانسه
پس از مشاهده نوع كشنده ويروس آنفلوانزاي مرغي در قوهاي تلف شده در اتريش، آلمان، اسلووني، بلغارستان، يونان و ايتالياو مقامات كميسيون اروپا وجود نوع كشنده ويروس آنفلوانزاي مرغي را در شرق فرانسه تأييد كرده اند.
اين نوع آنفلوانزاي مرغي كهh5n1 ناميده  مي شود، در لاشه اردكي در شهر آن(ain)مشاهده شده  است.در نتيجه اين وقايع بود كه اتحاديه اروپا نيز تدابير ويژه اي را براي پيشگيري از انتشار اين ويروس اتخاذ كرد. به عنوان مثال فرانسه و هلند طرحي براي واكسيناسيون طيور در برخي از مناطق كشورهاي عضو دارند كه هفته آينده توسط اعضا بررسي مي شود.
يكي از تدابير اتخاذ شده توسط اتحاديه اروپا، تشكيل نواحي حفاظت شده در شعاع 3 كيلومتري مناطق آلوده به آنفلوانزاي فوق حاد پرندگان است. همچنين قرار است شعاع 10 كيلومتري اين مناطق نيز تحت نظارت شديد باشد. بر اين اساس، در صورت انتقال آنفلوانزاي فوق حاد پرندگان از پرندگان وحشي به مرغداري ها، كل ناحيه به عنوان منطقه حايل معرفي خواهد شد و جابجا كردن طيور در آن ممنوع خواهد شد.