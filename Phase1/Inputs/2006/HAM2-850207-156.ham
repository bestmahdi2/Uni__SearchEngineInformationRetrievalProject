توضيح مركز آمار ايران به خبر نرخ بيكاري در استان گيلان
گروه شهرستانها: مركز آمار ايران، نرخ بيكاري اعلام شده از سوي رئيس سازمان مديريت و برنامه ريزي استان گيلان را كه خبر آن بيستم فروردين ماه در اين صفحه درج شد، ناصحيح خواند.
به گزارش روابط عمومي مركز آمار ايران، از آنجا كه مركز آمار صرفاً نرخ بيكاري سه فصل نخست سال 84 را اعلام كرده و هنوز نرخ فصل زمستان و نرخ سالانه اطلاع رساني نشده است، به نظر مي رسد در نرخ هاي اعلام شده توسط رئيس سازمان مديريت و برنامه ريزي استان گيلان، ميانگين سه فصل اول سال مدنظر بوده كه اين روش براي محاسبه نرخ ها صحيح نيست.
اين توضيح از سوي ديگر به معناي رد سخنان ايشان مبني بر بالا بودن نرخ بيكاري در آن استان در مقايسه با ميانگين كشوري نخواهد بود.