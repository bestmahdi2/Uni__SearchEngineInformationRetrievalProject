در سالروز ميلاد حضرت زهرا(س)به صورت نمادين اجرا مي شود
10زوج عروس و داماد در مراسم افتتاح تونل رسالت
گروه شهري - تونل رسالت با عبور نمادين 10 زوج تازه عروس و داماد به بهره برداري رسمي خواهد رسيد.
به گزارش روابط عمومي شهرداري تهران، پروژه تونل رسالت در روز 25 تير با حضور مسئولان و مديريت شهري به طور رسمي افتتاح خواهد شد.
اين پروژه كه يكي از عظيم ترين پروژه هاي عمراني كشور است در حدود 1800 متر طول دارد.
بنابراين گزارش است كار عمراني تونل در 15 تير به پايان خواهد رسيد و پس از يك هفته بهره برداري آزمايشي در 25 تير همزمان با سالروز ميلاد حضرت زهرا(س)و با عبور نمادين 10 زوج تازه عروس و داماد افتتاح مي شود.
شهرداري تهران يك ميليون تومان كمك هزينه جهيزيه به اين زوج هاي جوان هديه خواهد داد.
بنابراين گزارش طول تونل در حدود 1024 متر و كل پروژه بعد از پل مدرس تا بزرگراه حكيم در حدود 1800 متر است.