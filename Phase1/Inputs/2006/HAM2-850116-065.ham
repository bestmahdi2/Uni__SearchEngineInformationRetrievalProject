از هر 10 كودك يك نفر كابوس هاي شبانه را تجربه مي كند
ايسنا: يك روانپزشك گفت: يك دهم كودكان زير 5 سال، هر از گاهي كابوس هاي شبانه را تجربه مي كنند و مهمترين منشاء اين روياها، تماشاي فيلم هاي مخصوص بزرگسالان است.
دكتر حسام گفت: بسياري از كودكان پس از بيداري چيزي از محتواي روياي خود به ياد ندارند اما تاثير نامطلوبي كه ديدن كابوس بر جسم و ذهن آنها مي گذارد، همچنان پا برجاست.
اين روانپزشك رنگ پريدگي، تعريق شديد و هذيان گويي را از علايم شايع كابوس ديدن عنوان كرد و يادآور شد: معمولا كودكان پس از ديدن كابوس هاي شبانه علاقه اي به تنها خوابيدن در شب ندارند و يا از خوابيدن به هر شكل ممكن طفره مي روند.
دكتر حسام، تماشاي فيلم هاي خشن، جنگي و ترسناك را حتي همراه والدين، براي كودكان زير 5 سال بسيار مضر دانست و اظهار كرد: كودكان زير 6 سال تقريبا هرچه در فيلم ها مي بينند باور مي كنند و زندگي واقعي خود را با روياها پيوند مي زنند، به همين جهت بايد مانع شكل گرفتن تصاوير غير واقعي و خيالي در ذهن آنها شد. لازم به يادآوري است بازي هاي ويدئويي جنگي نيز عاملي براي ايجاد كابوس هاي شبانه كودكان هستند.