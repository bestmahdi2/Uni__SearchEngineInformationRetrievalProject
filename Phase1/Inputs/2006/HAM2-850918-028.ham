در نشست جوانان مهاجر، ايدز و آسيب هاي اجتماعي مطرح شد
موج سوم انتقال بيماري ايدز در راه است
گروه اجتماعي - نشست جوانان مهاجر، ايدز و آسيب هاي اجتماعي با حضور نمايندگان دستگاههاي دولتي و بين المللي برگزار شد.
رئيس اداره مبارزه با ايدز وزارت بهداشت در اين نشست از تغيير بارز الگوي انتقال بيماري ايدز در يكي از استانهاي كشور خبرداد و گفت: از هم اكنون بايد تمهيداتي را انديشيد تا بتوان با تغيير سيماي اپيدميولوژيك بيماري ايدز در كشور مبارزه كرد. صداقت رييس اداره مبارزه با ايدز وزارت بهداشت با اشاره به گذشت كمتر از 25 سال از شناخت اولين مورد ابتلاء به ويروس ايدز اظهار كرد: در حال حاضر40 ميليون نفر در جهان مبتلاء به اين بيماري هستند كه 25 ميليون نفر فوت كرده اند؛ و از سوي ديگر تنها در سال گذشته 5 ميليون نفر به اين جمعيت اضافه شد. وي با بيان اين كه روزانه 14 هزار نفر به جمعيت مبتلايان به ايدز افزوده مي شود كه 12 هزار نفر از آنها در گروه سني 15 تا 49 سال قرار دارند خاطر نشان كرد: نيمي از اين جمعيت را زنان تشكيل مي دهند؛ از سوي ديگر در ايران نيز تا اول مهر ماه 13 هزار و 700 فرد آلوده به اين ويروس شناسايي و 800 نفر از آنها وارد فاز بيماري شدند؛ اين در حاليست كه 5/64 درصد از موارد ابتلاء را در كشور اعتياد تزريقي و 4/7 درصد را بيماريهاي آميزشي تشكيل مي دهد. وي ادامه داد: بعد از موج دومي كه در ميان مصرف كنندگان تدريجي مواد مخدر براي انتقال اين بيماري وجود داشت بايد پيش بيني يك موج سومي را داشته باشيم كه ورود اين اپيدميولوژي به جمعيت بومي كشور است. وي تصريح كرد: امسال سياست كلان دولت در رابطه با كنترل بيماري ايدز با كمك سازمانها و دستگاههاي دست اندركار تدوين شده كه مراحل نهايي خود را طي مي كند تا براي تصويب به هيات دولت ارائه شود.
ايران، در صدر كشورهاي مهاجر پذير و مهاجر فرست
جعفر بوالهري، رييس انستيتو روانپزشكي ايران نيز در اين نشست، گفت: مهاجرت تنها رها شدن از مسكن،  كوچ و... نيست؛ بلكه به معني رها شدن از ارزشهاست، گرچه بر خلاف اعتقاد برخي از افراد كه بيان مي كنند ارزشهاي خود را حفظ مي كنند عملا اين تغييرات ايجاد مي شود.
به گزارش ايسنا:دكتر بوالهري ادامه داد: با توجه به اين امر آسيب پذيري اين افراد در بسياري از موارد از جمله ايدز بالاتر مي رود، لذا خطرات ناشي از تحولات فرهنگي منجر به آن نمي شود كه فرد از ايمني برخوردار شده و رفتارها را كنترل كند و ايران به علت مهاجر پذيري، خود، در برابر اين بلا قرار دارد. در ادامه اوليايي، نماينده دفتر سازمان بين المللي مهاجرت در ايران با بيان اين كه ايران در صدر كشورهاي مهاجر پذير، مهاجر فرست و نيز مهاجرتهاي داخلي قرار دارد، اظهار كرد: آمارها نشان مي دهد كه 2 ميليون مهاجر در ايران وجود دارد و 3 تا 7 ميليون نفر از اتباع ايراني، خارج از كشورشان به سر مي برند. وي با اشاره به مذاكرات صورت گرفته براي اجراي برنامه پاسخگويي به مسائل ايدز در جامعه متحرك از سال آينده ميلادي خاطر نشان كرد: آسيب پذيري جامعه مهاجر با جابجايي آنها ارتباط مستقيمي دارد و از زمان حضور در كشور خود تا ترانزيت در كشور مقصد و حتي بازگشت آسيب پذير است. وي پيرامون مهاجرت اتباع ايراني به ساير كشورها گفت: آمارها نشان مي دهد كه در سال 2006، 165 هزار ايراني بين ماههاي ژانويه تا ژوئن در هتل هاي دبي اتاق گرفته اند كه اين رقم در طول دوره شش ماه بسيار زياد است. همچنين در نيمسال 2005، 300 هزار توريست ايراني از كشور تركيه بازديد كردند. به گفته وي اين دو كشور از جمله كشورهايي است كه ايرانيان به آن رفت و آمد زيادي دارند كه به تبع آن ممكن است رفتارهاي پرخطر زيادي صورت گرفته و در بازگشت مجدد به كشور، ضريب آسيب پذيري را افزايش  دهند. اوليايي گفت: يكي از تكيه هاي ما در سازمان بين المللي مهاجرت، تدوين استراتژي و سياستهاي منطقه اي بعنوان برنامه اول منطقه اي و سياست  ملي براي اير ان است.