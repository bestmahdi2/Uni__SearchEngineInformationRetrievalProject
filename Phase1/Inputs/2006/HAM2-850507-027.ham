تولد پسران بر دختران پيشي گرفت
ايسنا: مديركل ثبت احوال استان تهران گفت: نسبت تولد پسران طي 4 ماه گذشته امسال در استان، نسبت به سال گذشته افزايش يافته است، بطوريكه سال قبل به ازاي تولد هر 105 نوزاد پسر 100 نوزاد دختر و امسال به ازاي هر 110 نوزاد پسر، 100 نوزاد دختر متولد شده است.
احمد قشمي با بيان اين كه طي 4 ماهه اول سال جاري 62 هزار و 375 واقعه ولادت ثبت شده است، افزود: اين رقم نسبت به 4 ماه مشابه سال گذشته، با 63 هزار و 729 واقعه ولادت، بيش از 2درصد كاهش نشان مي دهد.
اين در حاليست كه طي چهار سال گذشته شاهد افزايش ولادت بوده ايم و پس از اين مدت، اولين كاهش ولادت در استان تهران را شاهديم.
به گفته وي تعداد فوتي هاي ثبت شده در اين مدت نيز 19 هزار و 855 مورد بوده كه اين رقم نسبت به مدت مشابه سال قبل، با 18 هزار و 396 مورد، 8 درصد افزايش داشته است.