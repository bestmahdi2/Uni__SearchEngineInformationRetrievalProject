گونه هاي جانوري البرز جنوبي در خطرند
گروه شهري تنها 7 محيط بان در منطقه 91 هزار هكتاري البرز جنوبي حضور دارند، در حالي كه براي حفاظت از اين منطقه دست كم به 30 محيط بان نياز است.
رييس اداره محيط زيست كرج با بيان اين مطلب به ايسنا گفت: كمبود محيط بان در منطقه البرز جنوبي گونه هاي جانوري را با خطراتي مواجه كرده است.
علي فرهادي در گفت وگو با ايسنا، با اشاره به عدم صدور مجوز شكار در سراسر كشور در سال جاري به دليل احتمال شيوع آنفولانزاي فوق حاد پرندگان گفت: در يك ماه گذشته در كرج بيش از 10 شكارچي متخلف دستگير شده اند. وي افزود: افرادي كه موفق به شكار پرنده شده اند علاوه بر پرداخت ضرر و زيان رسيده به دولت در اين امر، با توجه به نوع و محل وقوع جرم يا شكار محكوم به محروميت از شكار يا جواز حمل سلاح شده و بايد جرايم نقدي بدل از حبس را نيز بپردازند. فرهادي با اشاره به وجود منطقه البرز جنوبي در كرج با وسعت 91 هزار هكتار به عنوان منطقه حفاظت شده شهرستان كرج، گفت: طبق استاندارد جهاني براي هر هزار هكتار يك نفر محيط بان لازم است، در حالي كه سرانه هر مامور در منطقه البرز جنوبي 15 هزار هكتار است.