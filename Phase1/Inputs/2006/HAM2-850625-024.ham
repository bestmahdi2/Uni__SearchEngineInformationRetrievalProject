همايش
اولين كنفرانس ملي غذاي عملگرا
گروه اجتماعي بي ترديد صنايع غذايي يكي از مهمترين صنايع موجود در جهان است كه با پيشرفتهاي سريع فناوري همگام بوده و همانند تمامي صنايع از دانش و فناوريهاي جديد متاثر است. در اين صنايع، استفاده از فناوريهاي مرتبط به منظور توليد محصولات با رويكرد افزايش ايمني و ارزش تغذيه محصولات غذايي براي ارتقاي سلامت جامعه به عنوان يك اصل در نظر گرفته مي شود.
بدين سبب به طور همزمان كنفرانس مديريت و مهندسي صنايع غذايي ايران و اولين كنفرانس ملي غذاي عملگرا با حمايت دانشگاه تربيت مدرس و مركز رشد و فناوري دانشگاه تربيت مدرس در آذر ماه سال 85 برگزار مي شود.
هدف اصلي اين همايش جمع آوري اطلاعات و ارائه آخرين دستاوردهاي مرتبط با علوم صنايع غذايي(فناوري و بازاريابي)و ايجاد ارتباط علمي و صنعتي و تبادل نظر بين انديشمندان دانشگاه و پژوهشگران صنايع و تشويق و ترغيب دانشجويان در زمينه صنايع غذايي است.
كنگره بين المللي راينولوژي



دبير انجمن علمي گوش، گلو، بيني و سر و گردن ايران از برپايي اولين كنگره بين المللي راينولوژي ايران كه از 16 تا 19 آبان ماه امسال با حضور بزرگان و چهره هاي برجسته جهاني رشته راينولوژي در تهران برپا مي شود، خبر داد.
دكتر محمود سواد كوهي، متخصص گوش و حلق و بيني با اعلام اين خبر افزود: موضوع اين كنگره، بررسي بيماري ها و معضلات بيني و سينوس ها با استفاده از تكنيك هاي كلاسيك، پيشرفته و جديدي همچون ليزر، امواج اولتراسون، امواج راديوفر كوئنسي است. وي گفت: در اين كنگره در زمينه موضوعاتي از قبيل ضايعات، بيماري ها، عفونت ها، تومورها و تروما(ضربات)و كليه مسايل مربوط به بيني خارجي، بيني داخلي، سينوس ها و آلرژي هاي بيني و سينوس مطرح خواهد شد.
دكتر سواد كوهي خاطرنشان ساخت: به جز رشته جراحي گوش، گلو، بيني و سر و گردن ايران 20 رشته تخصصي ديگر از قبيل جراحي پلاستيك، ترميمي و سوختگي، متخصصان آلرژي و ايمونولوژي و ريه، غدد، بيماري هاي كودكان، بيماري هاي داخلي، چشم، جراحي فك و صورت، دراين كنگره شركت كرده و هريك از 18 امتياز بازآموزي مداوم برخوردار شوند.