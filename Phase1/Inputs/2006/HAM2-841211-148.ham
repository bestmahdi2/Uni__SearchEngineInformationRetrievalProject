پرداخت وام 10 ميليوني از فروردين 85 در شهرهاي بزرگ
«از اواخر فروردين ماه سال آينده، وام 10 ميليون توماني در شهرهاي بزرگ نيز به اقشار كم درآمد پرداخت خواهد شد.»
منوچهر خواجه دلويي -معاون امور ساختمان و مسكن وزارت مسكن و شهرسازي در اولين همايش سراسري هيات مديره كانون كاردان هاي فني ساختمان بيان كرد: «مرحله دوم پرداخت وام 10 ميليون توماني كه در شهرهاي بزرگ خواهد بود از اواخر فروردين ماه سال آينده آغاز خواهد شد كه اين وام 30 درصد از كل وام را به خود اختصاص خواهد داد.»وي گفت: «همچنين فرم هاي دريافت وام وديعه مسكن يك تا 3ميليون توماني تا پايان امسال منتشر خواهد شد.»
خواجه دلويي شرايط فعلي مسكن را مطلوب خواند و افزود: «در طول برنامه چهارم سالانه 750 هزار واحد مسكوني ساخته مي شود كه اين رقم تا پايان سال برنامه چهارم توسعه به يك ميليون واحد مسكوني خواهد رسيد.»وي با اشاره به نوسازي سالانه 200 هزار واحد مسكوني در روستاها در طول برنامه چهارم توسعه گفت: «به همين مقدار نيز مسكن شهري بايد نوسازي شود كه اين مقدار ميزان ساخت و ساز كشور را به حجم وسيعي خواهد رساند.»