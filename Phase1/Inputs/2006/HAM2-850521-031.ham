با مردم
مهربان تر باشند
بسياري از بازنشستگان در سن كهولت و براي تأمين هزينه هاي زندگي به ناچار در آژانس هاي مسافربري به كار مشغول شده اند اما رفتار برخي از مديران آژانس ها با اين قشر مناسب نيست، در حالي كه حرمت اين افراد بايد رعايت شود.
آقاي ابراهيمي - تهران
چراغ ها را كنترل كنيد
در برخي از خيابان هاي شهر تهران چراغ هاي معابر تا پاسي از روز گذشته، روشن است. براي صرفه جويي در انرژي برق، اين موارد نيز بايد كنترل شود.
خانم احدي- تهران
3 مدرسه در كوچه بن بست
صدور مجوز براي تأسيس مدرسه و ديگر واحدهاي آموزشي در مناطق مختلف تهران بايد بر اساس فضا و ميزان تردد خودروها انجام شود تا باعث مزاحمت و ترافيك سنگين نشود. در خيابان بيستم ولنجك- گلستان اول كه كوچه بن بست مي باشد، ناگهان 3 واحد آموزشي آغاز به كار كرده و مشكلات زيادي براي ساكنان اين محل به وجود آورده است.
آقاي جلاليان- تهران
در صف شماره گذاري
اعلام شده بود نصب پلاك خودروها حداكثر 45دقيقه معطلي دارد، اما بنده روز نهم مردادماه جاري حدود 5ساعت در نوبت نصب پلاك و صف شماره گذاري بودم.
آقاي شاهنده- تهران
نياز به تعمير دارد
خيابان شهيد ظرافتي شرقي در 20متري وليعصر واقع در فلكه دوم صادقيه، نياز به جدول كشي و تعميرات دارد.
آقاي فيض- تهران
موتورهاي يك بار مصرف
برخي از موتورهايي كه براي كولرهاي آبي ساخته شده، يك بار مصرف است و مصرف كنندگان به علت بي اطلاعي از اين واقعيت متضرر مي شوند. وظيفه مؤسسه استاندارد است كه اين قبيل موارد را به آگاهي عموم برساند.
آقاي روبرت- سيم پيچ- از تهران
گراني بازي در پارك ها
هزينه وسايل بازي در پارك ها كه به پيمانكاران سپرده شده، بسيار افزايش يافته است؛ به طوري كه خانواده هاي كم درآمد نمي توانند براي كودكان خود از اين وسايل استفاده كنند. اين نرخ ها نبايد به سليقه پيمانكاران تعيين شود و مردم را از شهرداري گله مندسازد.
خانم اسماعيلي- تهران
ناخالصي بنزين
پاره اي ناخالصي ها در بنزين عرضه شده در برخي از پمپ بنزين ها، براي خودروها مشكل ايجاد كرده است. كنترل و بازرسي پمپ ها از جمله اين پمپ چنين مشكلاتي را برطرف مي كند.
آقاي حسن پور- تهران