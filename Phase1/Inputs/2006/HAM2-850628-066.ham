تمايل ايتاليا براي لغو تحريم تسليحاتي عليه چين
ايرنا: «رومانو پرودي» نخست وزير ايتاليا بر تمايل كشورش به منظور لغو تحريم تسليحاتي عليه چين تأكيد كرد.
نخست وزير ايتاليا پس از پايان ديدار با «ون جيا بائو» نخست وزير چين در پكن به خبرنگاران گفت كه ايتاليا مايل به لغو اين تحريم است.
سال جاري ميلادي، با عنوان سال چين و ايتاليا ميان دو كشور نام گذاري شده است و قرار است دو كشور، فعاليت هاي مشترك فرهنگي، علمي  و تجاري برگزار كنند.نخست وزير ايتاليا را در سفر به چين كه از شب گذشته  شروع شد، 700تن از صاحبان مؤسسات بزرگ تجاري و صنعتي همراهي مي كنند.
اتحاديه اروپا از سال 1989ميلادي پس از سركوب جنبش دانشجويي در چين، اين كشور را مورد تحريم تسليحاتي قرار داد.نخست وزير چين در سفر اخير خود به فنلاند بر لغو اين تحريم تسليحاتي تأكيد كرد.