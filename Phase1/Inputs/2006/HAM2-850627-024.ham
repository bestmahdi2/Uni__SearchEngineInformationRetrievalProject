حذف گواهينامه سپرده، سرعت انجام معاملات را افزايش مي دهد
ايسنا: حذف گواهينامه سپرده  و تاكيد روي سيستم معاملاتي باعث سرعت انجام معاملات شده و گرفتاري هاي مربوط به تغيير و تحولات در بازار را كاهش مي دهد.
اكبر زرگاني نژادكارگزار بورس اوراق بهادار- درباره حذف سيستم كاغذ از معاملات بورس گفت: در گذشته اصل سهم مورد معامله قرار مي گرفت و ورقه سهم به اين خاطر كه به نام خريدار جديد شود، بسيار زمان بر بود و باعث از دست دادن فرصت هاي بازار از سوي سهامداران مي شد، اما پس از مدتي به صورت گواهينامه سپرده درآمد كه باعث صرفه جويي زياد در وقت شد، بنابراين با الكترونيك شدن معاملات نيز اين سيستم مورد توجه سهامداران قرار خواهد گرفت.
زرگاني نژاد با اشاره به اين كه استقبال عمومي  در استفاده از اين سيستم وجود خواهد داشت، اظهار كرد: بايد به اين سمت برويم كه سيستم معاملاتي را از زوايد به دور كنيم.
اين كارگزار بورس اوراق بهادار در پاسخ به اين پرسش كه امكان قطع ارتباط در شبكه بانكي وجود دارد، با اين وجود سهامداران چه كاري بايد انجام دهند؟ گفت: اميدواريم كه اين مشكل به وجود نيايد زماني اين كار صورت مي گيرد كه سيستم از حيث عادي اصلاً آسيب پذير نباشد.
به گفته او بايد به اين سمت برويم كه مشكلي با كاغذ نداشته باشيم، به طور مستقيم سفارش هاي را الكترونيك دريافت كنيم و با توجه به اطلاعات در سيستم، معاملات را انجام دهيم.
زرگاني نژاد درباره زمان استفاده از اين سيستم  و اين كه ارتباطي با شرايط بازار نخواهد داشت، گفت: برنامه ريزي و تفكر خاصي پشت اين تصميم بوده، بنابراين قرار است كه اين سيستم در آينده نزديك مورد استفاده قرار گيرد، بدون توجه به وضعيت بازار پايه كار گذاشته خواهد شد تا معاملات با سرعت، دقت و حجم بيشتري انجام شود.