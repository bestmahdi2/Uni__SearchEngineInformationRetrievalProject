دنياي ديجيتال
محمد تقي رسولي: امروزه هر جا كه مي رويم و هر دستگاهي كه مي خريم اسم ديجيتال را مي شنويم. به راستي اين ديجيتال چيست؟
براي هر ابزاري كه ما در دنياي واقعي مي شناسيم، مانند خط كش، برس، يك تكه رنگ و... اكنون نسخه اي ديجيتال براساس محاسبات رياضي ساخته شده است كه مي توان هرگونه تغيير را روي آن انجام داد. دنياي واقعي يا آنالوگ، نسبتاً ايستا است؛ همه چيز در اين دنيا تمايل دارد تا در وضعيت خود باقي بماند. اما در دنياي ديجيتال رنگ هرگز خشك نمي شود. يك تصوير مي تواند 3 در 4 اينچ يا در زماني ديگر 3 در 6 يا 18 در 99 اينچ باشد. مي توانيد تمام عكس را قرمزتر كنيد يا تمام قرمزي هاي آن را از بين ببريد. شما مي توانيد روي عكس فيلترهايي را اعمال كنيد(مثل فيلتر در برنامه فتوشاپ)و آن را كاملاً تغيير دهيد...
خوب حالا برايتان اين سئوال پيش آمده است كه بدترين و بهترين چيزها كدامند؟
اول، دو نكته بد. در دنياي ديجيتال ديگر از اثر منحصر به فردي كه امكان جعل آن وجود نداشت، مانند يك نقاشي رنگ روغن واقعي روي يك بوم واقعي كه به دست يك هنرمند ساخته شده است، خبري نيست. اين همه عكس و ليتوگراف را در نظر بگيريد و دنياي كپي هاي متعدد؛ ديجيتال به بخشي از دنيا تبديل شده است. بسياري از هنرمندان چاپ هايشان را نمي شمرند. من به عنوان حد وسط تعداد 10 تا را در نظر مي گيرم. معدودي از هنرمندان آثارشان را به شكل ديجيتال خلق مي كنند و نام آن را رسانه تركيبي مي گذراند. پس شما يك اثر هنري منحصر به فرد داريد، اما اين اثر به اندازه تابلوي رنگ روغن يا رسانه هاي ديگر دائمي نيست. نكته منفي ديگر آن است كه كامپيوترها آن قدر قدرتمند و سريع هستند كه مي توان به واسطه آنها حقه هاي تميزي را آنچنان سريع اجرا كرد كه غالباً موجب برداشت اشتباه مردم مي شوند. اگر دستگاه كار هنري را انجام دهد، پس هر بچه اي مي تواند اين كار را انجام دهد. هركسي مي داند كه برنامه هاي واژه پرداز يك كلمه هم برايتان نمي نويسند، بلكه فقط به شما امكان مي دهند تا نوشته خود را به هر شكلي كه بخواهيد تغيير دهيد. براي نمونه مي توان به ساز الكترونيكي(صفحه كليد الكترونيكي يا ارگ)اشاره كرد. با حدود 100 دلار مي توانيد يك ساز الكترونيكي بخريد. اما اگر شما موسيقي ندانيد نمي توانيد از آن استفاده كنيد. درباره نرم افزار تايپ هم وضع به همين شكل است. هميشه هنرمندان اثر هنري خلق مي كنند و ديجيتال نمي تواند اين حقيقت را تغيير دهد.
حال چند نكته مثبت. كامپيوترها خيلي سريع هستند؛ شما مي توانيد ايده هاي بسياري را به سرعت عملي سازيد. مثل اين است كه چندين دستيار مشتاق در كنارتان هستند كه رنگ ها را تركيب مي كنند، بوم را آماده مي كنند و رنگ زمينه را روي بوم مي گذارند. دوم اينكه [فناوري] ديجيتال حقه هايي را ايجاد مي كند كه امكان ندارد بتوانيد آنها را در دنياي آنالوگ بوجود آوريد و ديجيتال بسيار تميز است. من شخصاً كار با اسپري و مواد شيميايي خطرناك را خيلي دوست دارم؛ اما شما براي اين كار فضاي خيلي زياد و سيستم تهويه كارآمد نياز داريد. در دنياي ديجيتال شما يك ميز بزرگ لازم داريد.
در اين جا بايد يك هشدار به كساني كه به دنياي ديجيتال فكر مي كنند بدهم: آيا در كار با دستگاه احساس خوبي داريد؟ من هميشه عاشق علوم و فناوري و ماشين آلات بوده ام. به همين دليل براي من ورود به دنياي ديجيتال آسان بود. اما اگر از ماشين آلات متنفر هستيد، ديجيتال را فراموش كنيد. اگر رنگ و پالت واقعي را در دستانتان ترجيح مي دهيد، پس بهتر است ديجيتال را فراموش كنيد.
در اينجا مهم ترين نصيحت خود را مي گويم: كارتان را با يك برنامه ساده يا نسخه مبتدي يك برنامه معروف photoshop elements3 شروع كنيد. با نرم افزار بازي كنيد. تا مي توانيد از آن استفاده كنيد.
در خاتمه، شگفت انگيزترين چيز درباره ديجيتال را براي مردمي كه بيرون از دنياي عجيب هنر نو قرار دارند، مي گويم:(كساني كه در اين وادي هستند كه مرزهاي ديجيتال رشد بي رويه اي دارند و همه روزه چيزهايي توليد مي شود كه هيچ ارتباطي با هم ندارند؛ مانند تغيير عكس، هنر مفهومي، هنر برنامه نويسي، هنر چيدمان، ويدئو، هنرهاي كامپيوتري(براي نمايش نقش كامپيوتر)و موارد بسيار ديگر. نظريه من اين است كه هنرهاي ديجيتال در آينده به شكل هنرهاي زيبا با همان مفهوم سنتي آن تبديل خواهد شد. دوست دارم ببينم شكل آن در آينده چگونه خواهد بود. نكته اين جاست كه من مي خواهم نوعي جديد از زيبايي را خلق كنم كه فقط از طريق كامپيوتر مي توان بدان رسيد.