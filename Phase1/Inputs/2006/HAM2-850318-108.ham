تهران در انتظار زلزله  اي با مقياس بالا
فارس: مشاور طرح جامع تهران عدم وقوع زلزله طي صد سال اخير در تهران را حاكي از انباشت بالاي انرژي در گسل هاي تهران دانست و گفت:آزاد نشدن انرژي هاي زمين طي اين مدت حاكي از وقوع زلزله در مقياسي بالاتر است.
اميري با اشاره به مطالعات انجام گرفته در بخش هاي مختلف، تصريح كرد: در حال حاضر مقياس مناسبي براي مطالعه وضعيت زمين لرزه در تهران وجود ندارد. وي با تاكيد بر اين كه قسمت شمالي تهران نياز به مطالعات مستقل دارد، خاطرنشان كرد: در خصوص وضعيت آسيب پذيري ساختمانها نيز مطالعات گسترده و منسجمي انجام نگرفته است و بيشتر مطالعات به صورت پروژه اي و بسيار محدود بوده است. عضو هيأت علمي پژوهشگاه زلزله شناسي بررسي ميزان آسيب پذيري شريان هاي حياتي همچون برق، مخابرات، راهها و پلها را از جمله بخش هاي مطالعاتي در طرح جامع عنوان كرد و گفت: در صورت وقوع زلزله مناطق جنوبي شهر با مشكل شديد كمبود آب مواجه خواهند شد.