پيش بيني كسري بودجه 120 ميليارد توماني صندوق بيمه بيكاري
ايسنا: رئيس اداره بيمه بيكاري و تعهدات كوتاه مدت سازمان تأمين اجتماعي گفت: پيش بيني مي شود صندوق بيمه بيكاري در سال 1385 با كسري بودجه اي معادل 1200 ميليارد ريال روبه رو شود.
احمد پايور افزود: با توجه به تصميم دولت نهم براي ايجاد اشتغال و پيش بيني ايجاد 50هزار شغل جديد تا پايان سال دوم برنامه چهارم توسعه، اميدوارم با كاهش نرخ بيكاري، شاهد بازگشت به شرايط تعادل منابع و مصارف صندوق بيمه بيكاري باشيم. وي افزود: در حال حاضر 73درصد از مقرري بگيران بيمه بيكاري تا پايان دوره استحقاق دريافت مقرري، از پوشش صندوق بيمه بيكاري خارج نمي شوند و فرصتي براي اشتغال دوباره نمي يابند. رييس اداره بيمه بيكاري و تعهدات كوتاه مدت سازمان تأمين اجتماعي خاطرنشان كرد: هم اكنون مستمري بيمه بيكاري تا 50ماه پرداخت مي شود كه بر اساس برنامه چهارم توسعه اصلاحاتي در زمينه منطقي كردن مدت و هزينه هاي صندوق بيمه بيكاري بايد صورت گيرد.