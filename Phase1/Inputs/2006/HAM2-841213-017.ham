تقدير از مجتبي راعي در موزه سينما
فارس: فيلم سينمايي «سفر به هيدالو» به كارگرداني مجتبي راعي و تهيه كنندگي محمد حسين حقيقي با حضور جمع كثيري از هنرمندان و سينماگران كشور و دست اندركاران اصلي اين فيلم در موزه سينما مورد تقدير قرار گرفت.
مدير عامل موزه سينما در اين مراسم گفت: امروز، راه ناتمام خود را با خيزشي دوباره آغاز مي كنيم، راهي كه از ازل نشانه دارد و تا ابد ادامه خواهد يافت.
بزرگداشت برگزيدگان بيست و چهارمين جشنواره بين المللي فيلم فجر را به «آهستگي» آغاز كرديم. «بنام پدر» به ما انگيزه دوباره داد. سپس با «چهارشنبه سوري» سري به اعماق جامعه زديم. اما به يكباره داغدار حادثه يي تلخ شديم. صداي انفجاري كه در سامرا برخاست ما را برانگيخت تا هفته اي مكث كنيم و در مكثي سوگوارانه از خويشتن بپرسيم، سينماي معناگرا در نبرد هميشگي خير و شر و ظلمت و روشنايي در كجا ايستاده اند. به گزارش همشهري برنامه بزرگداشت فيلم هاي برگزيده امروز با فيلم وقتي همه خواب بودند و از يكشنبه تا چهارشنبه با فيلم هايي عصر جمعه، شاهزاده ايراني، زمستان و چند مي گيري گريه كني ادامه خواهد يافت.