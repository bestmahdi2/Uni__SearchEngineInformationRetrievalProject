توجه بازار سهام به سوي معدني ها
گروه بورس دستور خريدهاي صادر شده در روز گذشته حاكي از آن است كه توجه بازار همچنان به سوي سهام معدني معطوف است.
به گزارش همشهري، در حالي كه سهامداران در روزهاي گذشته و در پي بازگشايي نماد شركت توسعه معادن روي در صدد فروش اين سهم بودند اما ديگر شركت هاي حاضر در اين گروه همچنان با اقبال بازار مواجه اند به طوري كه روز گذشته افزايش ارزش سهام شركت سرمايه گذاري توسعه معادن و فلزات بيشترين تأثير را در افزايش شاخص داشت.ديروز فشار تقاضا براي خريد سهام شركت هاي باما، سرمايه گذاري توسعه معادن و فلزات چادرملو و گل گهر به بيش از 6 ميليون سهم رسيد، بيشتر از 700 تقاضا از سوي كارگزاري ها براي خريد سهام اين شركت ها به ثبت رسيد.
بانك هاي اقتصاد نوين و كارآفرين و شركت هاي داروسازي جابربن حيان و البرز دارو نيز ديروز با اقبال بازار مواجه بودند و سهامداران براي خريد سهام اين شركت ها صف كشيدند.
از سوي ديگر آمار نشان مي دهد، سهامداران همچنان مترصدند تا سبد خود را از سهام شركت هايي مانند مهركام پارس، سرمايه گذاري غدير، سرمايه گذاري بانك ملي و صدرا خالي كنند.
سهامداران همچنين براي فروش سهام سايپا ديزل، ايران خودرو، تراكتورسازي گروه بهمن و داده پردازي صف بستند.