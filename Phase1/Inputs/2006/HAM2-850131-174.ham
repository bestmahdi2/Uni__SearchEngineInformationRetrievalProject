گشايش مركز مشاوره كنترل استعمال دخانيات در شاهرود
شاهرود- نخستين مركز مشاوره كنترل استعمال دخانيات استان سمنان، در محل درمانگاه شهرك انقلاب شاهرود فعاليت خود را آغاز كرد.
نمونه هايي از اين مراكز تاكنون در چند استان ديگر به صورت آزمايشي راه اندازي شده است. رئيس مركز بهداشت شاهرود هدف از فعاليت اين مراكز را، اقدامات آموزشي و مشاوره اي در زمينه كنترل مصرف دخانيات دانست. ارايه اين خدمات در شاهرود با همكاري و نظارت معاونت بهداشتي دانشكده علوم پزشكي و كارشناسان ستادي بهداشت محيط، انجام مي شود. دوره هاي آموزشي ترك كوتاه مدت دخانيات در اين مركز مطابق با آخرين روشهاي علمي انجام مي گيرد و خدمات مشاوره اي و درماني آن رايگان است.معتادان به سيگار در شاهرود در صورت مراجعه به اين مركز، طي دو ماه قادر به ترك مصرف سيگار خواهند شد.