ركوردشكني در سينماي كره جنوبي
گروه ادب و هنر- صنعت سينماي كره جنوبي موفقيت عظيم يكي از محصولات جديد خود را جشن گرفت.
درام دلهره آور «ميزبان» در شرايطي ركورد جديد فروش را شكست كه تحليل گران اقتصادي سينما از قبل براي آن پيش بيني يك موفقيت خيلي خوب مي كردند.
به نوشته سايت اينترنتي كونگ فو سينما «ميزبان» كه هفته قبل در اين كشور آسيايي روي پرده سينماها رفت، در 5 روز اول نمايش، نزديك به 5/3ميليون بيننده را به تماشاي فيلم كشاند. اين نخستين بار در تاريخ سينماي كره جنوبي است كه يك فيلم سينمايي مي تواند در چنين مدت كوتاهي چنين جمعيت عظيمي را جذب خود كند. ركورددار قبلي درام اجتماعي، «تايگوگكي» است كه سال قبل همين تعداد بيننده را در عرض 8 روز به دست آورد. دست اندركاران سينمايي در كره جنوبي كه از اين موفقيت عظيم شگفت زده و خشنود هستند، اين موفقيت را به فال نيك گرفته و از دولت مركزي خواسته اند كه با تقويت سينماي داخلي، مانع از غلبه محصولات پرسروصداي هاليوودي بر سينماهاي كشور شوند. يك تهيه كننده كره اي مي گويد: «تماشاگران با استقبال خوب از محصولات داخلي به تأييد اين نكته مي پردازند كه دوستدار تماشاي فيلم هاي خودي هم هستند. اين پيام روشن و آشكار بايد به گوش مسئولين رسمي برسد و به آن توجه كنند». كره جنوبي در بين كشورهاي آسياي جنوب شرقي به عنوان كشوري شناخته شده كه محصولاتش توانايي رقابت با فيلم هاي پرفروش هاليوودي را دارد.