ظاهر مردها اين طوري بود
موي به هم ريخته و نامرتب. موي بعضي ها خيلي بلند بود. گاهي دو سه ماه مي گذشت و وقت نمي كردند مو كوتاه كنند. البته موي بلند، مد هم بود.
سبيل خيلي زياد، ريش تنبلي و ته ريش. ماهي يك بار بين دويدن ها فرصت مي شد سر و دستي به ريششان بكشند. كسي تو قيد و بند قيافه اش نبود.
كلاه پشمي و كاموايي قهوه اي كه تا روي گوش ها مي آمد.
عينك دسته  كائوچويي با فريم بزرگ.
لباس راحت و سبك كه امكان بدو بدو و اين ور آن ور پريدن آدم را نگيرد.
اوركت بلند و گرم با جيب هاي بزرگ.
پيرهن مردانة ساده يا چهارخانه كه مي انداختند رو شلوارشان.
شلوارها گشاد بود. شلوار با پارچة چهارخانه هم مي پوشيدند. جين خيلي كم بود.
كمربند براي بعضي ها خيلي بي ربط به نظر مي آمد.
كيف و كلاسور، قرتي بازي بود. كتاب ها را يا زير بغل مي زدند يا حداكثر تو نايلون پلاستيكي هاي بي رنگ.
پوتين و چكمه هاي ملي و بلا كه از بس گلي بود، رنگ اصلي اش معلوم نبود. واكس تقريبا چيزي فراموش شده بود.