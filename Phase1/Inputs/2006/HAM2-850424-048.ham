انفجار گاز در شهرك مسعوديه 5 مجروح بر جاي گذاشت
گروه حوادث- بر اثر انفجار گاز، پنج نفر در شهرك مسعوديه تهران دچار سوختگي شدند.
ساعت 9 صبح ديروز، كارآگاهان كلانتري 157مسعوديه، از انفجار شديدي در يك واحد مسكوني بر اثر نشت گاز از شيرهاي آشپزخانه اطلاع پيدا كردند. با حضور در محل مشخص شد كه به علت نشت و تراكم گاز در آشپزخانه، طبقه  همكف يك واحد مسكوني دو طبقه منفجر و نيمي  از آن تخريب شده است.
غلامرضا زارع كهن، مسئول روابط عمومي سازمان آتش نشاني و خدمات ايمني تهران با بيان اين كه در اين حادثه 5 نفر مجروح شده اند گفت: با حضور ماموران آتش نشاني، پنج نفر كه شامل دو پسر هشت و 16ساله، يك دختر 11ساله و دو زن 37و 40ساله كه زيرآوار مانده و دچار سوختگي شده  اند، به بيمارستان منتقل شدند، اما خوشبختانه يك مرد 60ساله  در اين حادثه، سالم نجات يافت. وي علت بروز اين حادثه را تجمع گاز در طبقه اول اعلام كرد. وي افزود: ميزان خسارات وارده  به  اين واحد مسكوني از سوي كارشناسان در دست بررسي است.
مسئول روابط عمومي  اورژانس تهران نيز در اين باره گفت: سوختگي چهار نفر از مصدومان سطحي بوده اما يكي از مجروحان به دليل سوختگي شديد توسط اورژانس تهران به بيمارستان سوانح سوختگي شهيد مطهري منتقل شده كه حال وي وخيم گزارش شده است.