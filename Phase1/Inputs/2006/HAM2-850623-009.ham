چشم انداز
كارهاي آينده رضا رئيسي
گروه ادب و هنر- رضا رئيسي(نويسنده)در حال حاضر مشغول بازنويسي فيلمنامه اي با عنوان رفقاي خدا براي سيماست.
رفقاي خدا زندگينامه سردار شهيد مهدي زين الدين است كه در هجده قسمت تدوين خواهد شد و نگارش آن تا پايان پاييز به اتمام خواهد رسيد.
همچنين اين نويسنده ويراستاري رمان بهشت احمق ها كه مجموعا 1200 صفحه است را به پايان رسانده و از سوي نشر سوره مهر منتشر خواهد كرد، اين رمان داراي مضموني سياسي، تاريخي و جنايي است و به زودي به بازار كتاب و ادبيات روانه خواهد شد.
رئيسي همچنين رمان موج و مرجان كه به بيان وقايع تاريخي خرمشهر مي پردازد را از سوي نشر سوره مهر در سه جلد در دست چاپ دارد. اين رمان محصول 14 سال تحقيق و بررسي اسناد تاريخي است كه در قالب داستاني بيان و تدوين شده است.
كبوتر و قلب سنگي عنوان رمان ديگري به قلم اين نويسنده است كه از سوي نشر روشنگران  منتشر شده است، همچنين اثر خبرنگار جنگي  اين نويسنده كه رماني مستندگونه است و در خصوص نقش زنان در جنگ مي باشد به چاپ دوم رسيده است. اين اثر در 180 صفحه و شمارگان 5000 نسخه از سوي نشر ياد بانو منتشر شده است.