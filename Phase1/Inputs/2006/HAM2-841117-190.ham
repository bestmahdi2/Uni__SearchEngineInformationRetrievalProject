مراكز پژوهشي
مركزي براي توليد و گسترش دانش
مركز تحقيقات بيوشيمي- بيوفيزيك(آي.بي.بي)دانشگاه تهران در سال 1355 به منظور انجام پژوهشهاي بنيادي در زمينه علوم سلولي و مولكولي، بيوشيمي، بيوفيزيك و رشته هاي وابسته در راستاي توليد دانش جهاني و گسترش مرزهاي آن تأسيس شد. مركز آي.بي.بي، به عنوان يك مركز بين المللي شناخته شده در سطح جهان فعاليت مي كند. هم اكنون اين مركز داراي 17 نفر عضو هيأت علمي پيوسته(8 استاد تمام، 3 دانشيار، 15 استاديار، 1 مربي)و 11 نفر از شخصيت هاي برجسته جهاني به عنوان عضو هيأت علمي وابسته(adjunct professor)است. براي اطلاعات بيشتر به سايت اينترنتي مركز(www.ibb.ut.ac.ir)رجوع شود. مركز آي.بي.بي از مراكز وابسته آكادمي علوم جهان سوم(twas)، صاحب كرسي يونسكو در بيوشيمي، قطب علمي كشور در زيست شناسي است و دبيرخانه پيشبرد علوم و تكنولوژي در جهان اسلام(sastiw)و دبيرخانه شوراي بين الملل علم(icsu)در آن مستقر است. مركز آي.بي.بي داراي سه گروه آموزشي بيوشيمي، بيوفيزيك و بيوانفورماتيك است. اين سه گروه داراي دوره دكتري بوده و گروه هاي بيوشيمي و بيوفيزيك داراي دوره كارشناسي ارشد هم مي باشند. مركز آي.بي.بي پژوهشگران فرادكتري(postdoc)خارجي و داخلي را پذيرش مي كند و حق التحقيق آنان از محل اعتبارات ويژه(grant)استادان،حسب توافق،به آنان پرداخت مي شود و در خوابگاه پژوهشگران بين المللي دانشگاه، اسكان مي يابند و زبان فارسي را در مركز آموزش زبان فارسي دانشگاه تهران فرا مي گيرند.
طرحهاي تحقيقاتي بنيادي، كاربري و بين المللي در مركز آي.بي.بي انجام مي شود كه حاصل فعاليتهاي تحقيقاتي به صورت مقالات در نشريات معتبر بين المللي و داخلي، در كنفرانسهاي بين المللي و داخلي چاپ و ارائه مي شود. ضمناً علاوه بر مقالات در ارتباط با طرحهاي بنيادي، مقالات و گزارش هاي مفيد در ارتباط با طرحهاي كاربردي و مقالات ترويجي به ويژه در موضوع سياستهاي علمي نگارش مي يابد. در نهايت مركز آي.بي.بي يك مؤسسه پيشرفته تحقيقاتي بين المللي است كه محل رفت وآمد پژوهشگران كشورهاي پيشرفته و در حال پيشرفت است كه با استفاده از ركن اساسي پژوهش،يعني همكاري(collaboration)با دانشمندان، پژوهشگران و مؤسسات پژوهشي بين المللي و داخلي،در راستاي توليد دانش جهاني و گسترش مرزهاي علم فعاليت مي كند.
آزمايشگاه هاي مركز
آزمايشگاههاي تحقيقاتي مركز عبارتند از: مواد حياتي، ميكروآناليز، تجهيزات عمومي، بيوارگانيك، سلولي مولكولي، بيوفيزيك و بيولوژي مولكولي، بيوفيزيك ماكرومولكولها، ايمونولوژي، ميكروسكوپ الكتروني، بيوشيمي فيزيك، بيوشيمي، بيولوژي مولكولي، سيتولوژي، مهندسي ژنتيك، بيوفيزيك غشاء، ترميم بافت، تحقيقات سلولي و زيست مواد.
آزمايشگاه تجهيزات عمومي: مركز ibb يك مركز علوم زيستي است كه داراي دستگاههاي گوناگون تحقيقاتي در زمينه هاي مختلف علوم زيستي بوده و در سال 83 دستگاههاي مدرن و متعددي هم خريداري شده است كه بعضي از آنها به اين شرح است: دستگاه اسپكترو فتومتري(circular dichroism)cd،دستگاه hplc با دتكتور فلورسانس، ميكروسكوپ فلورسانس،فريز دراير،concentrator، دستگاه انجماد سلول،اسپكترو فتومتري فلورسانس، دستگاههاي اولترا سانتريفوژ،آمينو اسيد آنالايز،ميكروسكوپ فلورسانس،ميكروسكوپ اينورت، دستگاه pcr و دو دستگاه ph متر بكمن.
كتابخانه
تعداد كتابهاي علمي و منابع اطلاع رساني 10444 جلد كتاب، 453 ژورنال و cd53 است. همچنين تعداد عناوين مجلات معتبر علمي داخلي و خارجي 55 عنوان لاتين و 31 عنوان فارسي است. در سال 82 تعداد 162 عنوان كتاب و 55 عنوان مجله در مركز خريداري شده است. همچنين سيستم دستگاه ايمني راه اندازي شد.
كتابهاي علمي مركز بيش از ده هزار و پانصد نشريه بين المللي با 55 عنوان لاتين و cd53 است كه توسط سيستم ايمني محافظت مي شود. كتابخانه مركز داراي سيستم on line كامپيوتري است كه نشريات آبونمان شده بين المللي را مي توان از آن دريافت كرد.
محققان و پژوهشگران،اطلاعات علمي مورد نياز را مي توانند از طريق الكترونيكي دريافت كنند. سايت كامپيوتر كتابخانه داراي كامپيوترهاي دائماً on line است كه دانشجويان شخصاً مي توانند از آنها استفاده كنند.
سايت الكترونيكي ibb
مركز داراي home page حاوي اطلاعات علمي و طرحهاي تحقيقاتي و دست آوردهاي علمي و پژوهشي اعضاء علمي و دانشجويان است. اين سايت در سال،83 70 درصد مورد رجوع بين المللي، 30 درصد رجوع داخلي قرار گرفته است.
سايت الكترونيكي bc
مركز بيوانفورماتيك دانشگاه شامل اطلاعاتي در مورد بانكهاي اطلاعاتي مربوط به توالي پروتئين ها و اسيدهاي نوكلئيك و ساير بانكهاي اطلاعاتي مربوط به اين دو خانواده است. براي كسب اطلاعات بيشتر به سايت ibc.ut.ac.ir رجوع شود.
كنفرانس و كارگاههايي كه در سال 85 _ 84 برگزار مي شود
* كارگاه بين المللي خواص پروتئين
(workshopتonتprotein characterizationتinternational)
در تاريخ 13 _ 17 اسفندماه سال 1384 با حضور دانشمندان و پژوهشگران داخلي و بين المللي برگزار خواهد شد.
* هفتمين كنفرانس بيوشيمي بيوفيزيك ايران با همكاري مركز ibb در دانشگاه علوم پزشكي ايلام در ارديبهشت سال 1385 برگزار خواهد شد.
فعاليتهاي بين المللي مركز
1 _ عضو وابسته آكادمي علوم جهان سوم twas.
2 _ داراي كرسي unesco در بيوشيمي.
3 _ قطب علمي كشور در زيست شناسي.
4 _ برگزاري كارگاههاي بين المللي مورد حمايت يونسكو icgeb و twas.
5 _ دوره هاي postdoc.
6 _ رفت وآمد پژوهشگران بين المللي جهت ارائه سخنراني و اقامه چندماهه.
7 _ پيشبرد امور دبيرخانه پيشبرد علوم و تكنولوژي در جهان اسلام(sastiw). هدف از تأسيس چنين دبيرخانه اي ايجاد و تقويت زمينه هاي شناسايي، ارتباط و همكاري ميان دانشمندان و موسسات علمي در جهان اسلام و ساير كشورها و نيز برگزاري سمينارها،كنگره ها و كارگاه هاي آموزشي به منظور انتقال تجارب و نتايج مطالعات و آزمايش هاي علمي و پژوهشي است.
8 _ همكاري علمي و پژوهشي با مراكز علمي ساير كشورها از قبيل ايتاليا، انگلستان، آلمان، آمريكا، كانادا، فرانسه، ژاپن، سوئيس، اسپانيا، هندوستان، پاكستان، روسيه و ديگر كشورها.