كاهش 74 درصدي حجم دادوستدها در بورس فلزات
گروه بورس- هفته گذشته در بورس فلزات تهران جمعاً  47 هزار و  20 تن انواع فولاد، مس، آلومينيوم، كنستانتره موليبدن و روي به ارزش  426 ميليارد ريال داد و ستد شد.به گزارش اطلاع رساني بورس فلزات تهران، تالار اين بورس در هفته گذشته شاهد جمعا  72 هزار
تن عرضه و در مقابل  118هزار و  955 تن تقاضا براي محصولات يادشده بود.اين هفته  42 هزار تن انواع محصولات فولادي به ارزش  223ميليارد ريال معامله شد كه به لحاظ وزن و ارزش به ترتيب  90 و 52 درصد از كل بازار را به خود اختصاص داده است.
در گروه محصولات آلومينيومي نيز  3 هزار تن از انواع محصولات آلومينيومي به ارزش  80 ميليارد ريال معامله شد كه از نظر وزن و ارزش به ترتيب 5/6 و 19 درصد از كل بازار را به خود اختصاص داد.هم چنين يك هزار و 460 تن انواع محصولات مس، به ارزش 110 ميليارد و  954 ميليون ريال معامله شد كه از نظر وزن و ارزش به ترتيب 1/3 و 26 درصد از كل بازار را به خود اختصاص داده است.بر اساس اين گزارش، از كل معاملات صورت گرفته در بورس در هفته گذشته  33 هزار و200 تن به ارزش  178 ميليارد ريال به صورت سلف و  13 هزار و  820 تن به ارزش  247 ميليارد و  273 ميليون و  975 هزار ريال به صورت نقدي داد و ستد شد.آمار كل معاملات بورس در هفته گذشته نسبت به هفته قبل از آن، از لحاظ حجم 74 درصد و از نظر ارزش  64 درصد كاهش را نشان مي دهد.