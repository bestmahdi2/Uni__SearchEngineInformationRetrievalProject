براي پيشگيري از شيوع آنفلوانزاي مرغي
پست هاي قرنطينه در گلستان ايجاد شد
گروه شهرستانها: به منظور مقابله با شيوع آنفلوانزاي مرغي چند پست قرنطينه در استان گلستان ايجاد شد.
به گزارش پايگاه اطلاع رساني استانداري گلستان، كارشناسان شبكه دامپزشكي اين استان با راه اندازي يك پست قرنطينه در پليس راه نوكنده، ورود و خروج دام و طيور را در اين استان كنترل مي كنند.
همچنين در نخستين جلسه ستاد مقابله با بيماري آنفلوانزاي مرغي در آزادشهر، پيشنهاد شد مرغهاي زنده از سطح شهرستان جمع آوري شوند و با ايجاد قرنطينه در ورودي شهرستان شاهرود به آزادشهر، در محل ايست بازرسي قيل آباد از ورود دام و طيور بيمار و مشكوك جلوگيري شود.به گفته رئيس شبكه دامپزشكي گلستان در حال حاضر سه تيم شامل گروه معدوم سازي، قرنطينه و اطلاع رساني در اين منطقه فعال هستند.