بازتاب و ادامه بحران در كشتي
گروه ورزشي _ محمدرضا منصوريان: برگشت خوردن چك هاي شخصي محمدرضا طالقاني رييس فدراسيون كشتي و صدور حكم جلب وي همچنان مهم ترين خبر در رابطه با اين ورزش است. اين موضوع در فاصله 24 ساعت تا آغاز نوزدهمين دوره پيكارهاي كشتي آزاد و فرنگي قهرماني آسيا در شهر آلماتي قزاقستان آن هم در شرايطي كه تيم هاي اعزامي ايران خود را آماده حضور در اين ميدان مي كنند حساسيت ويژه اي پيدا كرده است و مشكل ايجاد شده قطعا مي تواند در كسب نتايج كشتي گيران ايران بسيار تاثيرگذار باشد.در اين حال علي رغم واكنش منفي سازمان تربيت بدني نسبت به حل اين مساله تلاش هايي براي رفع اين مشكل درحال شكل گيري است:
اميررضا خادم: به طالقاني كمك مي كنم



اميررضا خادم رييس كميته تربيت بدني مجلس با اشاره به اين كه هر كمكي كه بتواند براي رفع مشكل طالقاني موثر باشد،خواهد كرد،گفت: باتوجه به اين كه كميته ملي المپيك بودجه خوبي گرفته است، لذا اين كميته مي تواند در كوتاه مدت مشكل ايجادشده را برطرف كند. وي با اشاره به اين كه بايد در نحوه صرف هزينه ها در فدراسيون كشتي منطقي تر عمل شود اظهارداشت: قطعا در اين ارتباط با سازمان تربيت بدني و شخص آقاي علي آبادي و مسوولان كميته ملي المپيك گفت وگو خواهم كرد.
مهندس همدانلو: از چك هاي برگشتي طالقاني اطلاعي نداريم
مهندس همدانلو رييس مركز توسعه مديريت و منابع سازمان تربيت بدني مي گويد: ما طبق آنچه كه مركز توسعه ورزش قهرماني ابلاغ مي كند، عمل خواهيم كرد.تاكنون مشكل حادي از سوي اين مركز براي كشتي به ما ابلاغ نشده است. اين درحالي است كه از چك هاي برگشتي طالقاني نيز هيچ گونه اطلاعي نداريم!وي افزود: البته هركدام از فدراسيون هاي ورزشي ngo هستند و بايد به درآمدزايي بپردازند. اگرچه سازمان تربيت بدني طبق وظايف خود به آن ها كمك خواهد كرد، اما آن ها نيز بايد از طريق اسپانسر بسياري از مشكلات بودجه اي خود را حل كنند.
محمد خادم: سازمان تربيت بدني بايد تكليف طالقاني را روشن كند



سيد محمد خادم عضو هيات رييسه فدراسيون كشتي هم با انتقاد از عملكرد سازمان تربيت بدني مي افزايد: نمي دانم چرا مهندس علي آبادي به كشتي اعتنايي نمي كند.طالقاني گناهي ندارد كه حكم جلبش را بگيرند و اگر او كاري كرده تنها به خاطر كشتي بوده است. سازمان تربيت بدني بايد تكليف طالقاني را روشن كند و اگر نمي خواهند او بر سر كار باشد راحت اين موضوع را اعلام كنند. نبايد مسوولان سازمان تربيت بدني با طالقاني اين گونه بازي كنند.