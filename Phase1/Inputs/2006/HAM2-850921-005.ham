پاموك جايزه نوبل را دريافت كرد
ايسنا: اورهان پاموك - برنده جايزه نوبل ادبيات سال  2006 - جايزه خود را از كارل شانزدهم - پادشاه سوئد - دريافت كرد. اورهان پاموك در اين مراسم علاوه بر جايزه نوبل، يك ديپلم و مدال نيز از دست پادشاه سوئد دريافت كرد.او پس از دريافت جايزه اش در حضور يك هزارو 600 شركت كننده در تالار برگزاري مراسم گفت: نوشتن شادي كودكانه اي به من مي دهد. هر زمان كه شروع به نوشتن مي كنم، اين شادي كودكانه به سراغم مي آيد. براي همين از نظر من ادبيات و نويسندگي به طرز جدانشدني با شادي مرتبط هستند. پاموك با بيان اين كه بردن جايزه نوبل ادبي به او احساسي دوگانه داده است، گفت: اين دشوارترين لحظات لذت بخش زندگي من است. مراسم اعطاي جوايز نوبل هرساله در روز دهم دسامبر و در سال روز درگذشت آلفرد نوبل - بنيان گذار جايزه نوبل - برگزار مي شود.