نظارت سازمان گردشگري استان تهران بر هتل ها
ايسنا: رئيس اتحاديه  هتل ها و هتل آپارتمان هاي استان تهران اعلام كرد : سازمان ميراث فرهنگي و گردشگري استان تهران از اول فروردين ماه نظارت بر هتل و هتل آپارتمان هاي اين استان را برعهده گرفته است.
محمد علي فرخ مهر افزود : نظارت بر هتل ها و هتل آپارتمان ها در اختيار اتحاديه  بود كه از اول فروردين ماه سازمان ميراث فرهنگي و گردشگري استان تهران اين بخش را به عهده گرفته و خود بر اين اماكن نظارت مي كند كه در اين صورت پايه  اتحاديه را خراب كرده است.
وي اظهار كرد : كميسيون نظارت در اتحاديه  هتل ها و هتل آپارتمان هاي استان تهران از تعدادي هتلدار حرفه اي تشكيل شده، ولي كارشناسان سازمان ميراث فرهنگي وگردشگري استان تخصص هاي لازم را ندارند، چون اين كارشناس ها هتلي را كه اتحاديه به آن نقص وارد كرده، تشويق مي كنند.
وي تاكيد كرد : فعاليت ها در بخش هتل ها بايد در جهت خدمات دهي مناسب باشد، نه مسائل ديگر.
فرخ مهر گفت : سازمان ميراث فرهنگي و گردشگري استان تهران، تاكنون از يك درصد بودجه  تعيين شده در استانداري براي نظارت هتل ها، هتل آپارتمان ها، سفره خانه ها و مهمان پذير ها چيزي به اتحاديه هاي مربوطه نداده است.
وي خاطرنشان كرد : اتحاديه  هتل ها و هتل آپارتمان ها دو سال از اين اماكن بازديد كرد، ولي تاكنون از سازمان ميراث فرهنگي و گردشگري استان تهران بودجه اي دريافت نكرده است.
رئيس اتحاديه  هتل ها و هتل آپارتمان هاي استان تهران ابراز كرد : سازمان ميراث فرهنگي و گردشگري استان تهران در نامه اي به اتحاديه  اعلام كرده بود كه بازديد و نظارت را انجام دهيد، ولي در مقابل از بودجه  مصوب در استانداري مبلغي به اتحاديه نمي داد.