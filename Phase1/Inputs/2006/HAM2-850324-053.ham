34 كشته و زخمي در انفجارهاي كركوك
گروه بين الملل _ ديروز كركوك يكي از خونين ترين روزهاي خود را پس از تشكيل و استقرار دولت جديد به خود ديد. بر اثر چهار انفجار پي درپي در اين شهر بيش از 30 عراقي كشته و زخمي شدند.در رمادي نيز بر اساس گزارش طي يك عمليات تجسسي يك مظنون به عمليات تروريستي كشته و 23 تن ديگر بازداشت شدند. از سوي ديگر سخنگوي نيروهاي آمريكايي در عراق خبر از مذاكره بر سر سرنوشت جسد زرقاوي داد. به گزارش شبكه تلويزيوني العراقيه، هم اكنون جسد زرقاوي در اختيار نيروهاي آمريكايي است و بحث بر سر محل دفن وي با توجه به مليت اردني او ادامه دارد. اين در حالي است كه دولت اردن با تحويل  دادن جسد وي و دفن او در اردن مخالفت كرده است.
در همين حال كمتر از يك هفته پس از قتل ابومصعب الزرقاوي رهبر القاعده عراق، ديروز اين گروه تروريستي جانشين وي را معرفي كرد.
در بيانيه اي كه از سوي شبكه القاعده عراق منتشر شد فردي با نام مستعار ابوحمزه المهاجر به عنوان رهبر جديد اين شبكه معرفي شد. به گزارش خبرگزاريها به نظر مي رسد اين فرد نيز غيرعراقي باشد و از سوي ديگر براي حفظ امنيت او هويت واقعي  اش افشا نشده است. در بيانيه اخير القاعده با معرفي رهبري جديد اين شبكه آمده است كه رهبر جديد القاعده با انجام حملات بر ضد شيعيان و نيروهاي آمريكايي و عراقي راه زرقاوي را ادامه خواهد داد.
به موازات انتشار اين بيانيه، گروه موسوم به فدائيان صدام نيز با انتشار بيانيه اي ضمن اعلام اختلاف نظر با القاعده عراق به تكريم از زرقاوي پرداخت.
احتمال توافق ميان دولت
و گروه هاي مسلح
رئيس جمهور عراق از احتمال دستيابي سريع دولت عراق به توافق با گروه هاي مسلح عراقي خبر داد.
به گزارش روزنامه اماراتي الخليج، جلال طالباني گفت: دولت عراق در آستانه امضاي توافقنامه با برخي گروه هاي مسلح مخالف با اشغالگران است.
وي گفت: گروه هاي مسلح مخالف اشغالگران پس از كشته شدن ابومصعب الزرقاوي، رهبر تشكيلات القاعده در عراق دچار اختلاف شدند و نوري مالكي نخست وزير از برخي اعضاي مشخص در اين گروه ها براي انجام مذاكرات آشتي ملي دعوت كرد.