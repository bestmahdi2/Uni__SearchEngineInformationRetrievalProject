احتمال كناره گيري تيم هاي پتروشيمي از ليگ برتر
گروه ورزشي- با رنگ واقعيت به خود گرفتن شايعات درمورد انصراف مديران صنايع پتروشيمي از فعاليت در امور ورزشي، احتمال كناره گيري تيم پتروشيمي يكي از مدعيان قهرماني در ليگ برتر واليبال و بسكتبال كشور بيشتر قوت گرفت.
غلامعباس صفرنژاد - مدير باشگاه پتروشيمي بندر امام در اين خصوص به خبرگزاري ورزش ايران گفت: صبح ديروز شفاهاً به ما اعلام شد كه همه تيم ها منحل شده اند و صنايع پتروشيمي هيچ گونه فعاليت ورزشي نخواهد داشت. وي افزود: تمامي عواقب و تبعات اين تصميم ناگهاني را مكتوب كرده و براي وزارتخانه فرستاديم بلكه شايد تجديد نظري صورت گيرد. صفرنژاد در خصوص وضعيت بازيكنان و كادر فني تيم ها گفت: به مسئولان پتروشيمي يادآور شديم كه بازيكنان چون يك سال با باشگاه قرارداد بسته اند، قانوناً نمي توانند به باشگاه ديگري بروند.