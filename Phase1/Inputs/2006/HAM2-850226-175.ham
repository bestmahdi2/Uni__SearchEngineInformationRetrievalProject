بازگشت محرومين پرسپوليس
ايسنا: چهار تن از اخراجي هاي تيم فوتبال پرسپوليس در آستانه  بازگشت به اين  تيم قرار گرفته اند.
آري هان سرمربي هلندي تيم فوتبال پرسپوليس تهران به دلايل آن چه كه آن را بي انضباطي ناميده  بود، از دو ماه پيش برخي از بازيكنان سرشناس پيروزي را از تمرينات كنار گذاشت.
اما، به گفته  سرپرست تيم فوتبال پيروزي به دليل نياز فني و با نظر آري هان احتمال بازگشت عده اي از اين جمع به تمرينات پرسپوليس وجود دارد.علي انصاريان، محمد پروين، حامد كاويانپور، بهروز رهبري فرد، محمد فنايي و نيك نظر از جمله بازيكناني بودند كه از سوي آري هان از حضور در تمرينات محروم شده  بودند.محسن اسكندري گفت: علي انصاريان، حامد كاويانپور، محمد پروين و احتمالا بهروز رهبري فرد از جمله بازيكناني هستند كه احتمال ماندن آنها در پرسپوليس دور از ذهن نيست.وي همچنين در خصوص برنامه هاي باشگاه براي جذب بازيكنان جديد نيز تأكيد كرد: ايمان مبعلي اگر به ايران بيايد، صد در صد لباس پرسپوليس را بر تن خواهد كرد.همچنين مذاكرات براي جذب بازيكنان مورد نظر ادامه دارد.اسكندري افزود: بازيكن خارجي جديد نخواهيم گرفت.با حضور ساها و الونگ و تأكيد آري هان به حفظ رافائل نيازي به بازيكن خارجي جديد نداريم.