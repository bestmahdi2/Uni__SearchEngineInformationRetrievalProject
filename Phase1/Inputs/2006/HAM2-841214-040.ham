آن سوي حادثه
جايي كه حقوق فرد رعايت نشود امنيت رواني وجود نخواهد داشت
يك حقوقدان و وكيل دادگستري با اشاره به اينكه امنيت رواني همسران نتيجه احترام آنها به حقوق يكديگر است اظهار داشت: قطعا جايي كه حقوق يك فرد رعايت نشود، امنيت رواني وجود نخواهد داشت.شيرزاد حيدري شهباز حقوقدان و وكيل دادگستري در خصوص امنيت رواني همسران در زندگي مشترك اظهارداشت: تا زماني كه زن و مرد از حقوق يكساني برخوردار نباشند، قطعا ترويج حقوق مساوي بين آنها به وجود نمي آيد.
امنيت رواني نتيجه احترام به حقوق فرد است و زماني ايجاد مي شود كه شخص احساس آرامش كرده و به حقوقش احترام گذاشته شود.قطعا جايي كه حقوق يك فرد رعايت نشود، امنيت رواني وجود نخواهد داشت.وي تصريح كرد: اگر زوجين به حقوق يكديگر در زندگي زناشويي احترام بگذارند، امنيت رواني بيشتري بين آنها بوجود خواهد آمد. در غير اين صورت شاهد مختل شدن اين امنيت رواني بين زن و مرد خواهيم بود.اين وكيل دادگستري با اشاره به تفاوت ها و تشابه هاي زنان عنوان كرد: مردان بايد با توجه به ظريف بودن جنس زنان،بيشتر به آنها توجه كنند تا از اين طريق بتوانند احساس امنيت را در همسران خود بيشتر كنند.البته بي توجهي جامعه به عوامل فردي و اجتماعي از عوامل موثر مختل شدن امنيت رواني افراد هستند.حيدري شهباز همچنين عدم آشنايي زن و مرد به روابط زناشويي و جنسي را يكي ديگر از عوامل موثر در طلاق اشاره كرد و گفت: به خاطر بعضي محدوديت ها و تعارفات عرفي و اخلاقي هيچ گونه آموزشي براي زن و مرد در خصوص مسائل جنسي در جامعه وجود نداشته و كسي نيز به اين امر مهم توجهي نمي كند. در حالي كه اگر زوجين از اصول اوليه روابط جنسي اطلاعي نداشته باشند نمي توانند تفاهم جنسي ايجاد كنند.
اين وكيل دادگستري با بيان اينكه طبق يكي از تحقيقات صورت گرفته 70 درصد طلاق ها ناشي از عدم تفاهم در مسائل جنسي است، اظهار داشت: با موشكافي دعواهاي زوجين مشاهده شده است كه اكثر اختلافات زوجين با يكديگر به علت عدم تفاهم آنها نسبت به مسائل جنسي است كه اين امر زمينه مناسبي براي طلاق زوجين به شمار مي آيد.
روابط و اختلافات خانوادگي
از جمله مسائلي كه استقرار نظم و امنيت اجتماعي را خدشه دار مي كند، مسائل و اختلافات خانوادگي است. اين اختلافات بر تمام اعضاي خانواده آثار سوئي دارد و آنها را به سوي ناهنجاريهاي اجتماعي سوق مي دهد. در ذيل نكات آموزشي در جهت كاهش اختلافات خانوادگي ارايه مي شود: لازمه ايجاد و حفظ روابط زناشويي سالم اين است كه طرفين براي خصوصيات، علاقه مندي ها و نيازمنديهاي يكديگر ارزش قائل شوند. از اين رو سعي كنيد در روابط كلامي، غيركلامي، عاطفي و اقدامها و تصميم گيريها به رفتار و افكار و نيازها و خواسته هاي همسرتان توجه كنيد، حساسيت نشان دهيد و پاسخ مناسب بدهيد و بي تفاوت نباشيد. بنابراين اگر زن يا شوهري گفت: «همسر من به فكر من نيست، من براي او ارزشي ندارم، او سرش به كار خودش مشغول است و...» اين امر زنگ خطر محسوب مي شود. زن و شوهر بايد مشخص كنند كه از يكديگر چه انتظاراتي دارند؟ آنها بايد گاهگاهي در يك فضاي محرمانه، محبت آميز و صميمانه به ارزيابي رفتار و روابط يكديگر بپردازند و از يكديگر سؤال كنند: «يا از من راضي هستي؟» «يا من توانسته ام پاسخگوي انتظارات تو باشم؟» «نسبت به من چه احساسي داري؟» و نظير آن. زن و شوهر نبايد تصور كنند كه اين انتظارات و احساسات به قدري روشن و گويا هستند كه نيازي به طرح و بيان آنها نيست و همه مي دانند كه...
بنابراين شوهر نسبت به زن و زن نسبت به شوهر بايد احساسات و عواطف و انتظارات خود را در ميان گذارند و به طور آشكار ابراز كنند و براي بهبود روابط خود تلاش نمايند. خطاهاي يكديگر را در حضور ديگران بازگو نكنند و گذشت داشته باشند. گذشت و عفو عنصر اصلي استمرار و استحكام پيوند زناشويي از سوي هريك از زوجهاست. لذا از خطاهاي يكديگر بگذريد و خطاهاي همديگر را تحمل كنيد. در سوره مباركه نساء يه 19 به شوهران توصيه شده است كه: «با زنان خود با نيكي و مهرباني معاشرت كنيد و از بي عدالتي و خشونت بپرهيزيد».لازمه ايجاد، حفظ و استمرار روابط زناشويي سالم و با نشاط اين است كه فضاي خانواده سالم و آرام بخش باشد و زن و شوهر از مسخره كردن يكديگر و گفتن سخنان طعنه آميز و دوپهلو پرهيز كنند. در هر فرصتي كه پيش مي آيد سعي كنيد با همسر و اعضاي خانوادهتان ارتباط كلامي و عاطفي برقرار كنيد و به گفت وگوهاي خانوادگي بپردازيد. شايان ذكر است كه زنها از صحبت كردن با همسرشان بيشتر لذت مي برند و از اين روش براي نشان دادن مهر و علاقه خود نسبت به همسرشان استفاده مي كنند. بنابراين توصيه مي شود شوهران فعالانه به صحبتهاي همسران خود گوش كنند و واكنش مناسب نشان دهند.