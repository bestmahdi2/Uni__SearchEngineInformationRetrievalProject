احزاب مخالف اتريش خواستار طرح مسئله گوانتانامو درديداربوش و شوسل شدند
ايرنا: احزاب مخالف دولت اتريش از صدراعظم خود كه رياست كنوني اتحاديه اروپا را بر عهده دارد مي خواهند كه در ديدار با جورج بوش رئيس جمهوري آمريكا، موضوع گوانتانامو و زندان هاي مخفي سيا در اروپا را مطرح كند.
جورج بوش رئيس جمهوري آمريكا هفته آينده به مناسبت گردهمايي اتحاديه اروپا و آمريكا وارد وين پايتخت اتريش مي شود.
پتر شيدر سخنگوي امور خارجي حزب سوسيال دمكرات اتريش روز جمعه با اعتراض به سياستهاي شوسل در اين زمينه گفت: شوسل نبايد به اين گردهمايي فقط به عنوان فرصتي براي عكس گرفتن در كنار بوش بنگرد. به نوشته روزنامه استاندارد وي تأكيد كرد كه در اين ديدار بايد درباره زندان هاي مخفي سيا در اروپا و گوانتانامو گفتگو شود. در همين زمينه و به مناسبت سفر رئيس جمهوري آمريكا به وين نمايندگان احزاب مخالف، نهادهاي مدني و گروهها و شخصيتهاي مستقل نيز آمادگي خود را براي انجام يك راهپيمايي اعلام كرده اند. اين راهپيمايي با عنوان بوش را متوقف كنيد روز چهارشنبه آينده در شهر وين برگزار مي شود.