عملكرد مالي دولت در سه ماهه نخست امسال
65,7 درصد درآمدهاي دولت تحقق يافت
پرداخت هاي هزينه اي(جاري)دولت 53 درصد افزايش يافت
گروه اقتصادي- بر اساس گزارش بانك مركزي از وضعيت بودجه عمومي دولت در سه ماهه نخست امسال،(به استثناي درآمدها و پرداخت هاي اختصاصي و بدون احتساب رقم شفاف سازي قيمت حامل هاي انرژي)كل درآمدهاي عمومي دولت تا پايان خرداد ماه به 9/40 هزار ميليارد ريال رسيد كه نسبت به مدت مشابه سال گذشته 4/65 درصد رشد نشان مي دهد.
با اين وجود، با توجه به رقم مصوب بودجه اي كه 2/62 هزار ميليارد ريال درآمد براي سه ماهه نخست پيش بيني كرده بود، رقم 9/40 هزار ميليارد ريالي نشان گر عدم تحقق 3/34 درصد درآمدهاي دولت در مدت فوق است. درآمدهاي مالياتي دولت نسبت به مدت مشابه سال قبل 5/40 درصد افزايش يافته اما مقايسه آن با رقم مصوب بودجه اي كه 2/45 هزار ميليارد ريال بوده، نشان گر تحقق 8/70 درصدي درآمدهاي مالياتي در سه ماهه نخست امسال بوده است. در سه ماهه نخست امسال پرداخت هاي هزينه اي دولت(جاري)به 96 هزار ميليارد ريال رسيد كه نسبت به سال گذشته 4/53 درصد رشد نشان مي دهد و تقريبا(به ميزان 8/99 درصد)برابر با رقم مصوب بودجه اي بوده است. در سه ماهه نخست امسال واگذاري  دارايي هاي سرمايه اي دولت با 3/34 درصد كاهش نسبت به سال گذشته به 9/53 هزار ميليارد ريال رسيد كه 8/53هزار ميليارد ريال آن درآمد نفت و فرآورده هاي نفتي شامل 8/39 هزار ميليارد ريال فروش نفت خام، 9/13 هزار ميليارد ريال واردات بنزين و 152 ميليارد ريال منابع حاصل از فروش اموال منقول و غير منقول بوده است.
نسبت درآمدهاي دولت به هزينه هاي جاري آن در سه ماهه نخست امسال به 6/42 درصد رسيد كه نسبت به سال هاي 83 و 84 افزايش يافته است. بنابر اعلام اداره سياست ها و بررسي هاي اقتصادي بانك مركزي در حالي كه نسبت درآمدها به هزينه هاي جاري دولت در سه ماهه  نخست سال هاي 83 و 84 به ترتيب 2/30 و 5/39 درصد بود، اين رقم در سال جاري به 6/42 درصد افزايش يافت. با اين وجود، نسبت درآمدها به هزينه هاي جاري در سه ماهه نخست امسال نسبت به رقم مصوب 7/64 درصد بودجه، كمتر است. نسبت درآمدهاي مالياتي به هزينه هاي جاري دولت از سال 83 تاكنون با نوسان مواجه بوده و از 1/26 درصد در سه ماهه نخست سال 83 به 4/36 درصد در سال 84 افزايش يافت اما اين رقم در سه ماهه سال جاري به 3/33 درصد كاهش يافت.
بدهي بخش دولتي به بانك ها و موسسات اعتباري غير بانكي در پايان ارديبهشت ماه سال جاري به 110 هزار ميليارد ريال رسيد كه نسبت به اسفند ماه سال 84 كاهش 3/1 درصدي يافته است. بر اساس آمار اداره بررسي ها و سياست هاي اقتصادي بانك مركزي، بدهي بخش دولتي به بانك ها و موسسات اعتباري غير بانكي در پايان ارديبهشت ماه امسال با وجود كاهش 3/1 درصدي نسبت به اسفند ماه 84 نسبت به مدت مشابه سال 84 رشدي 3/6درصدي يافته است.