روز شمار شهرداري
برج ميلاد 439 روز



حتماً شما هم هرازچندگاهي با ديدن برج ميلاد وسوسه شده ايد كه اگر ممكن شد بالاي آن برويد. اگر هم ميسر نشد بهتر است بدانيد كه اين روزها كارگران و تكنسين هاي برج ميلاد به جاي همه تهراني ها از آن بالا شهر را نظاره مي كنند. همين چند روز پيش بود كه آنها دكل آنتن برج ميلاد را بالا بردند تا نصب كنند. قدم به قدم به تكميل برج نزديك مي شويم. تا 439 روز ديگر.
تونل رسالت صفر



اگر اين اتفاق نمي افتاد همين امروز اين ستون هفتگي را تعطيل مي كرديم. اما خوشحاليم كه اين ستون بدشگون نبود و اولين پروژه اي كه روزشمار آن به صفر رسيد، واقعاً آماده بهره برداري شد.
تونل رسالت كه ديگر روزشمار آن خاموش شده، در شب ولادت فاطمه زهرا(س)به روي خودروها رسماً گشوده مي شود. اين اميدواري را براي تمام پروژه هايي كه روزشمار تاريخ اتمام آنها را اعلام مي كند داريم. اما آخرين خبر از اين تونل:هزينه نهايي تونل رسالت بيش از 64 ميليارد تومان اعلام شده است. به طور دقيق تر اين تونل در طول 9 سال ساخت آن 641 ميليارد ريال هزينه داشته است.
پل بزرگراه امام علي(ع)237 روز



اين مسير مهم قرار است اواخر دهه فجر امسال به بهره برداري برسد، اين پروژه از پروژه هايي است كه پيمانكاران شهرداري با تمام توان روي آن كار مي كنند. امروز 237 روز به پايان كار آن مانده است.
سينما آزادي 584 روز



اين پروژه كم كم شكل شمايل يك بناي در حال ساخت را مي گيرد. چطور؟ در حالي كه 584 روز به پايان ساخت سينما آزادي مانده، كار ساخت فونداسيون آن تمام و كار ساخت اسكلت آن شروع شده است.