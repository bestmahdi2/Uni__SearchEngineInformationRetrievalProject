نمونه دشوار جدول اعداد 65
«سودوكو» sudoku واژه اي ژاپني به معناي عددهاي بي تكرار است و به جدول اعدادي گفته مي شود كه امروز يكي از سرگرمي هاي رايج در كشورهاي مختلف جهان به شمار مي آيد. نخستين جدول سودوكو را يك رياضيدان اروپايي در قرن هجدهم طراحي كرد. در سالهاي اخير اين جدول كاربرد عمومي خود را براي سرگرمي پيدا كرده است.
سودوكو انواع گوناگون ساده، متوسط، دشوار و خيلي دشوار دارد. بسياري از سودوكوها هم براي كودكان طراحي مي شوند. كتابهاي گوناگون و متنوعي نيز براي آموزش طراحي و حل اين جدول منتشر شده است. اين جدول هم اكنون در بسياري از روزنامه هاي معتبر دنيا هر روزه به چاپ مي رسد و كتابهاي مجموعه اين جدول ها نيز توسط بخش انتشارات هر روزنامه منتشر مي شود.
اين بازي كه در نمايشگاه بين المللي بازي و سرگرمي آلمان به عنوان محبوب ترين و پرطرفدارترين بازي شناخته شده، قانون بسيار ساده و روشني دارد.
نوع متداول سودوكو در واقع نوعي جدول است كه از 9 ستون عمودي و 9 ستون افقي تشكيل شده و البته كل جدول هم به 9 ستون كوچكتر تقسيم مي شود. شما بايد اعداد 1 تا 9 را در هر يك از جدول هاي كوچكتر بدون تكرار بنويسيد به صورتي كه در هر ستون بزرگ تر افقي يا عمودي هيچ عددي تكرار نشود. در واقع هم بايد از تمام اعداد 1 تا 9 در همه ستون هاي عمودي و افقي استفاده كنيد و هم بايد مراقب باشيد هيچ عددي تكرار نشود و در همه مربع هاي 3 ستوني كوچكتر نيز به همين ترتيب همه اعداد 1 تا 9 بيايد و تكرار هم نشود. هميشه به عنوان راهنمايي چند عدد در جدول از قبل مشخص مي شود تا بقيه اعداد را شما پيدا كنيد.
حتماً شما هم تا حالا يكي از طرفداران پروپا قرص سودوكو شده ايد و اكنون پس از چند نمونه آسان و متوسط مي توانيد به راحتي نمونه هاي سخت را حل كنيد.
از اين پس به صورت منظم نمونه هاي دشوار سودوكو را تقديم به شما مي كنيم. مطمئناً با تمرين و آمادگي،شما هم مي توانيد يك حل كننده حرفه اي جدول اعداد شويد.