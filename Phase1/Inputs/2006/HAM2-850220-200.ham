سازمان ميراث فرهنگي و گردشگري، سيستم مدرك گرايي را رواج داده است
بخش خصوصي تاكنون براي رفع ضعف آموزش و نيروهاي انساني حرفه اي در فعاليت هاي گردشگري اقدامي  اساسي نكرده، ولي سازمان ميراث فرهنگي و گردشگري مي تواند الزام هايي را ايجاد كند.
 هادي سليماني زاده عضو جامعه تورگردانان با بيان اين مطلب كه سازمان ميراث فرهنگي و گردشگري، سيستم مدرك گرايي را رواج داده است، افزود: تاكنون اين سازمان كلاس هاي آموزشي برگزار كرده و افراد بسياري نيز در اين دوره ها شركت كرده اند، ولي چند درصد از اين افراد جذب شده اند؟
وي ادامه داد: بسياري از كاركنان و فروشنده هاي تور در آژانس هاي ايراني، اطلاعات زيادي درباره كشور مقصد دارند، در حالي كه هنگام فروش تور به آژانس هاي خارجي بايد كشورمان را كامل معرفي و برنامه سفري را جهت آشنايي تعريف كرد.
وي افزود: آژانس هاي توريستي براي رقابت تا مي توانند از سرويس هاي خود مي كاهند و افرادي را جذب مي كنند كه تورها را بفروشند؛ در حالي كه كالاي خود را لمس نكرده اند و در اينجا مشتري قرباني اصلي است. بنابراين آمار شكايت ها افزايش مي يابد.
سليماني زاده با بيان اينكه نظارت بر اين مسائل بايد برعهده بخش خصوصي باشد، تصريح كرد: سازمان ميراث فرهنگي و گردشگري مي تواند الزام هايي را در قالب تدوين قانون و چهارچوب ايجاد كند، ولي اين قوانين با وضعيت و اصول بازار و آژانس هاي توريستي هماهنگ باشد تا تضاد ايجاد نكند.