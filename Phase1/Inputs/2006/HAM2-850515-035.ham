مركز آمار ايران:
نرخ بيكاري به 11 درصد كاهش يافت
گروه اقتصادي - براساس اعلام مركز آمار ايران، نرخ بيكاري در فصل بهار امسال با 1.1 درصد كاهش نسبت به فصل زمستان سال گذشته به 11 درصد رسيد.
بر اساس اين گزارش در فصل بهار سال جاري حدود 4/41 درصد جمعيت در سن كار از نظر اقتصادي فعال بوده اند و بررسي تغييرات نرخ مشاركت اقتصادي نسبت به بهار سال 84، كاهش 2/0 درصدي را نشان مي دهد كه اين كاهش ناشي از افزايش جمعيت غير فعال بوده است.
بررسي روند تغييرات نرخ مشاركت اقتصادي، افزايش 7/1 درصدي را نسبت به زمستان سال 84 نشان مي دهد كه به طور عمده، ناشي از افزايش شاغلان در بخش كشاورزي بوده است. نرخ بيكاري 10 ساله و بيشتر در فصل بهار 11 درصد بوده است. بررسي روند تغييرات نرخ بيكاري نشان مي دهد اين نرخ نسبت به بهار سال گذشته 9/0 درصد كاهش يافته است كه اين كاهش بيشتر تحت تاثير افزايش شاغلان در بخش صنعت بوده است. نرخ بيكاري نسبت به زمستان سال گذشته به علت افزايش شاغلان در بخش كشاورزي 1/1 درصد كاهش يافته است.
نرخ بيكاري جوانان 15 و 24 ساله نسبت به بهار و زمستان سال گذشته به ترتيب 2/1 درصد و 3/2 درصد كاهش يافته است.همچنين اين كاهش براي جوانان 15و 29 ساله به ترتيب 1 درصد و 9/1 درصد بوده است و در مجموع نرخ بيكاري هم نسبت به فصل پيش رو و هم نسبت به فصل مشابه سال قبل كاهش داشته است. نتايج اين آمارگيري از طريق مصاحبه با 39 هزارو 891 خانوار در مناطق شهري و روستايي بدست آمده است.