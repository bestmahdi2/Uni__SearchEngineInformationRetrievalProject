شهردار تبريز:
بيشترين نارضايتي مردم از شهرداريهاست
تبريز - خبرنگار همشهري: رويكرد مديريت جديد شهرداري تبريز ارائه چهره اي مقبول تر از شهرداري و جلب رضايت شهروندان و مراجعين است. مهندس عليرضا نوين، شهردار تبريز، در ديدار اهالي منطقه 2 تبريز افزود: متأسفانه بي تدبيري برخي از مسئولان باعث نارضايتي مردم مي شود و اين امر گناه نابخشودني است.وي با اشاره به آمارگيري هاي به عمل آمده در مورد ميزان رضايت مردم از دستگاه هاي دولتي گفت: اين آمارها نشان مي دهد كه بيشترين ميزان نارضايتي مردم در سطح كشور، از شهرداري هاست و اين نه فقط مربوط به شهر تبريز، بلكه مربوط به كل شهرداري هاي كشور است، در حالي كه به دليل كثرت مراجعان، شهرداري ها بزرگترين دستگاه خدمت رساني در شهرها به شمار مي آيند و لذا بايد با سعه صدر و خدمت صادقانه طوري عمل نمائيد كه مردم از دستگاه هاي دولتي ناراضي خارج نشوند.