ركوردشكني كينگ كونگ در چين
«كينگ كونگ» در چين ركوردشكني مي كند.
درام حماسي عاشقانه «كينگ كونگ» در اين كشور آسيايي به يك فروش 100 ميليون يوآني(حدود 5/12 ميليون دلار آمريكا)دست يافته است. اين رقم فروش، ساخته جديد پيتر جكسن را در مقام پرفروش ترين فيلم خارجي سينماهاي چين در پنج سال اخير قرار داده است.
«كينگ كونگ» دوازدهم ژانويه در چين روي پرده سينماها رفت و اكنون حدود 45 روز از نمايش عمومي آن در اين كشور مي گذرد. تحليل گران اقتصادي پيش بيني مي كنند اين فيلم بتواند ركورددار قبلي فروش يعني «پرل هاربر» را از صدرنشيني خود به پايين بكشد.
درام جنگي «پرل هاربر» - با بازي بن افلك در سال 2001 در چين اكران عمومي شد و 105 ميليون يوآن(حدود 13 ميليون دلار)فروش كرد. كينگ كونگ پيتر جكسن كه دوباره سازي فيلم كلاسيك سال 1935 «كينگ كونگ» است، با هزينه اي 207 ميليون دلاري تهيه شد.
فيلم در آمريكا و ديگر كشورهاي جهان به يك فروش كلي 540 ميليون دلاري دست پيدا كرد. نائومي واتس، آدرين برودي، جك بلك و اندي سركيس نقش هاي اصلي فيلم را بازي كرده اند.