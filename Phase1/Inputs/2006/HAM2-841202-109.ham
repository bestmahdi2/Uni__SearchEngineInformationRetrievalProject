آغاز مذاكرات تاريخي صرب ها و آلباني تبارهاي كوزوو
ايسنا: مذاكرات درباره وضعيت ايالت كوزوو كه مورد مناقشه  آلباني تبارها و صرب ها است، ديروز پشت درهاي بسته و با ميانجيگري  سازمان ملل آغاز شد.
اين مذاكرات از سال 1999 و به رهبري سازمان ملل در پي توقف سركوب نظامي نيروهاي صرب از سوي نيروهاي ناتو انجام شده است.
آلباني تبارهاي كوزوو كه حدودا 90 درصد كل جمعيت دوميليون نفري اين ايالت مورد مناقشه را تشكيل مي دهند، استقلال تام خود را از صربستان خواستارند؛ اما از سوي ديگر صربستان بر حفظ كنترل برخي مناطق كوزوو كه بخش لاينفك اين كشور تلقي مي شود، تأكيد دارد.به گزارش آسوشيتدپرس در مذاكرات ديروز، مارتي آهتيساري، رئيس جمهور سابق فنلاند به عنوان ميانجي گر منصوب شده از سوي سازمان ملل حضور داشت. در همين حال هوهاجيانك، سخنگوي آهتيساري بيان داشت: هرگونه اتفاق نظر نهايي درباره ي حقوق اقليت ها و امنيت خواهد بود.
وي تصريح كرد: كل روند مذاكرات، ايجاد جامعه اي چندقومي در كوزوو را مدنظر قرار خواهد داد.