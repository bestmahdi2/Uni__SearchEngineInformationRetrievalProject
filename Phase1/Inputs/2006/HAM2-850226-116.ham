سينماي ايران
فيلم هاي ايراني بازار كن در يك كتاب
كتاب راهنماي فيلم هاي ايراني حاضر در بازار فيلم جشنواره كن 2006 از سوي امور بين الملل فارابي به زبان انگليسي منتشر شده و در بازار كن در اختيار دست اندركاران سينماي جهان قرار مي گيرد.
روابط عمومي بنياد سينمايي فارابي اعلام كرد:در اين كتاب عوامل، خلاصه داستان و بيوگرافي و ديدگاه كارگردان 58 عنوان فيلم بلند سينمايي از توليدات جديد سينماي ايران ارائه شده است.
«باغ فردوس پنج بعد از ظهر»، «آتش بس»، «چهارشنبه سوري»، «به آهستگي»، «پرونده  هاوانا»، «به نام پدر»، «تقاطع»، «جمشيد و خورشيد»، «سفر به هيدالو»، «يك بوس كوچولو»، «خون بازي»، «ازدواج به سبك ايراني»، «نيوه مانگ»، «آفسايد»، «عصر جمعه»، «هوو»، «ستاره ها»، «حكم»، «گفتگو با سايه» و «وقتي همه خواب بودند» از جمله فيلم هاي ايراني حاضر در بازار كن هستند.همچنين در بخش ديگري از اين راهنما 23 عنوان فيلم كوتاه و مستند از جمله «كمي بالاتر»، «اينانا»، «دماغ به سبك ايراني»، «نگه دار پياده مي شم» و «با او» معرفي شده اند.
معرفي برگزيدگان آخرين دوره جشنواره فيلم فجر و جشنواره بين المللي فيلم هاي كودكان و نوجوانان اصفهان و فهرست جوايز سينماي ايران در سال 2005 از ديگر بخش هاي كتاب راهنماي فيلم هاي ايراني بازار كن به شمار مي رود.