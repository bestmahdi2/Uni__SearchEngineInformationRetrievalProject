نخست وزير لبنان در واشنگتن با بوش ديدار كرد
ايسنا: جورج بوش، رئيس جمهور آمريكا در ديدار با فؤاد سنيوره، نخست وزير لبنان كه به آمريكا سفر كرده، اظهار داشت: آمريكا موافق آزادي و استقلال لبنان است و ما به خوبي درك مي كنيم حضور هزاران تن از مردم اين كشور در خيابان ها نشانه گرايش آنها به آزادي و شجاعت آنهاست. وي افزود: ما نيز از اين خواست و گرايش مردم جهت رسيدن به دولتي آزاد و متناسب با نيازهايشان حمايت مي كنيم.
سنيوره نيز ضمن قدرداني از بوش به دليل فرصتي كه به وي در كاخ سفيد اعطا شده، از حضورش در آمريكا و بررسي مسايل مورد توجه دو كشور ابراز خشنودي كرد.
وي به تغييرات اساسي در لبنان طي 16 تا 18 ماه گذشته اشاره كرد و عنوان داشت: لبنان همچنان به تحقق تغييرات دموكراتيك و مسالمت آميز و قرارگرفتن در مسيري كه اهداف و آرمان هاي مردم را در كشور متحده ليبرال دموكرات و با اقتصادي شكوفا تحقق بخشد، پايبند است.