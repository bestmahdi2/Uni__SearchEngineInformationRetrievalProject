«دزد و پاسبان» جديد
آندرو لائو يك فيلم اكشن جنايتكارانه تازه مي سازد.
اين فيلمساز سرشناس هنگ كنگي براي نقش اصلي فيلم جديد خود توني ليونگ چيو واي را انتخاب كرده است. اين دو قبل از اين در كار اكشن ماجراجويانه «موضوعات داخلي» با يكديگر كار كرده اند. فيلمبرداري فيلم، آوريل شروع مي شود. حال و هواي پليسي و كارآگاهانه فيلم، يك جور موش و گربه بازي درباره درگيري يك پليس و دزد است. لائو مي گويد:مي خواهم فيلم شبيه نوول هاي كارآگاهي باشد و داريم چيزهاي تازه اي را به قصه اصلي اضافه مي كنيم. تعليق موجود در اين فيلم بيشتر از كارهاي قبلي ام خواهد بود. اميدوارم اين فيلم به تماشاگران ديد تازه اي نسبت به ژانر سينمايي« دزد و پاسبان »بدهد. ليونگ كه سال 2000 براي درام عاشقانه و تاريخي« در مود عشق »جايزه بهترين بازيگر مرد جشنواره بين المللي كن را گرفت، در فيلم لائو در نقش دزد ظاهر مي شود. نام فيلم همزمان با شروع فيلمبرداري انتخاب و اعلام خواهد شد. در عين حال لائو خود را آماده مي كند كه پس از اين فيلم، به سراغ ساخت قسمت جديدي از فيلم پرفروش و موفق« موضوعات داخلي »برود.