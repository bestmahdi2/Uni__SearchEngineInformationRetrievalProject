آخرين اطلاعات مربوط به پيش بيني سود شركت ها
گروه بورس: سايپا شيشه پيش بيني سود هر سهم خود را براي سال مالي 85 مبلغ 442 ريال اعلام كرد. بر اساس پيش بيني هاي سايپا شيشه، اين شركت امسال 143 ميليارد ريال درآمد حاصل از فروش و 121 ميليارد ريال بهاي تمام شده كالاي فروش رفته خواهد داشت و ميزان سود عملياتي و سود خالص آن نيز به ترتيب به 36 و 31 ميليارد ريال مي رسد. اين شركت در سال 85 به ازاي هر سهم خود 332 ريال سود تقسيم مي كند كه در مجموع ميزان سودي كه شركت در اين سال پخش مي كند 2/23 ميليارد ريال محاسبه شده است.
نيلو
شركت نيلو امسال تصميم دارد به ازاي هر سهم 300 ريال سود بين سهامداران خود تقسيم كند. بر اين اساس ميزان سودي كه اين شركت امسال تقسيم مي كند، مبلغ 3/31 ميليارد ريال خواهد بود. بر اساس پيش بيني هاي نيلو اين شركت امسال 58 ميليارد ريال سود عملياتي و 38ميليارد ريال سود خالص كسب مي كند و به ازاي هر سهم نيز 368 ريال سود كنار مي گذارد. در اين دوره شركت 238ميليارد ريال درآمد حاصل از فروش دارد و ميزان بهاي تمام شده كالاي فروش رفته آن نيز مبلغ 163 ميليارد ريال برآورد شده است.
ايران ارقام
شركت ايران ارقام امسال 40درصد سود خالص خود را بين سهامدارانش پخش مي كند.اين شركت سود هر سهم خود را براي سال مالي جاري مبلغ 601 ريال پيش بيني كرده است. همچنين ايران ارقام پيش بيني كرده امسال 5/372 ميليارد ريال درآمد حاصل از فروش و ارائه خدمات، 305ميليارد ريال بهاي تمام شده كالاي فروش رفته و خدمات ارائه شده، 45 ميليارد ريال سود عملياتي و 30ميليارد ريال سود خالص داشته باشد.
اتمسفر
شركت اتمسفر درآمد خالص هر سهم خود را براي سال مالي 85 مبلغ 19 ريال اعلام كرده است. اين شركت همچنين 106ميليارد ريال درآمد حاصل از فروش، 85 ميليارد ريال بهاي تمام شده كالاي فروش رفته، 5/14 ميليارد ريال سود عملياتي و 3/2ميليارد ريال سود خالص براي سال مالي 85 پيش بيني كرده است.
سايپا آذين
شركت سايپا آذين امسال در مجموع 53 ميليارد ريال سود بين سهامداران خود تقسيم مي كند. بر اين اساس به سهامداران اين شركت به ازاي هر سهم 531 ريال سود تعلق مي گيرد. اين شركت براي سال 85 مبلغ 755 ميليارد ريال درآمد حاصل از فروش، 654 ميليارد ريال بهاي تمام شده كالاي فروش رفته، 74 ميليارد ريال سود عملياتي و 57 ميليارد ريال سود خالص پيش بيني كرده است. همچنين سايپا آذين پيش بيني سود هر سهم خود را براي سال مالي جاري مبلغ 568 ريال اعلام كرده است.
الكتريك خودرو شرق
شركت الكتريك خودرو شرق درآمد خالص هر سهم خود را براي سال مالي 85 مبلغ يكهزار ريال اعلام كرده، اما سياست تقسيم سود خود براي سال مالي جاري را اعلام نكرده است.بر اساس پيش بيني هاي الكتريك خودرو شرق درآمد حاصل از فروش اين شركت امسال 769 ميليارد ريال، بهاي تمام شده كالاي فروش رفته آن 592 ميليارد ريال، سود عملياتي آن 157 ميليارد ريال و سود خالص شركت نيز 105 ميليارد ريال خواهد بود.
سيمان تهران
شركت سيمان تهران پس از تصويب هيأت مديره افزايش سرمايه 50 درصدي خود را به ثبت رساند.بر اين اساس سرمايه شركت از 3/481 ميليارد ريال به 722ميليارد ريال تغيير مي كند كه اين مبلغ از محل اندوخته ها تأمين مي شود. اين شركت قصد دارد 70درصد سود سال مالي 84 را بين سهامدارانش تقسيم كند. سيمان تهران طي 9 ماه نخست سال مالي،84 832ميليارد ريال درآمد حاصل از فروش، 397 ميليارد ريال سود عملياتي و 418ميليارد ريال سود خالص داشت و به ازاي هر سهم نيز 579 ريال سود كنار گذاشت. بر اين اساس در مدت ياد شده شركت 72 درصد پيش بيني هاي خود را محقق ساخت. اين شركت به رغم پي گيري هاي به عمل آمده از سوي سازمان بورس هنوز پيش بيني عملكرد سال 85 را اعلام نكرده است.