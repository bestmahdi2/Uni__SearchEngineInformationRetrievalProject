5 جايزه براي «سياه» در اسكار هند
گروه ادب و هنر:مراسم جوايز «زي سينه آواردز» بهترين هاي يك سال سينماي هند را انتخاب و معرفي كرد.
اين مراسم كه توسط شبكه تلويزيوني آسيايي zee برپا مي شود، بعد از مراسم جوايز «فيلم فير» - كه به اسكار هندي معروف است- مهم ترين مراسم سالانه هنري در هند است. داوران اين مراسم هم مثل داوران «فيلم فير»(كه مراسم آن 3 هفته قبل برپا شد)جوايز اصلي خود را به درام اجتماعي «سياه» دادند. اين فيلم جوايز بهترين فيلم، كارگرداني سانجي(ليلا باشالي)، بازيگر مرد(آميتا باچان)، بازيگران زن نقش اول و مكمل(راني موكرجي و عايشه كاپور)را از آن خود كرد. «سياه» كه سال گذشته ميلادي تبديل به يكي از كارهاي پرفروش سينماي هند شد، قصه آشنايي يك پيرمرد فقير و رنج كشيده با يك جوان كر و لال را به تصوير مي كشد.
آبيشك باچان براي درام جنايتكارانه «سركار» جايزه بهترين بازيگر مرد نقش مكمل را گرفت. رتيش دشموك و نانا پانه كار هم جوايز بهترين نقش كمدي و منفي را به خود اختصاص دادند.
ريشي كاپور و ريكا هم جوايز ويژه يك عمر فعاليت پرثمر سينمايي را دريافت كردند.