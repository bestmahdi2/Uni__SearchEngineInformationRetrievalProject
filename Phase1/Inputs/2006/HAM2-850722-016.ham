لبخند پدربزرگ ها و مادربزرگ ها
فرهنگسراي سالمند به منظور توسعه ارتباط بين نسل ها، مسابقه عكس لبخند اميد را با موضوع لبخند پدربزرگ ها و مادربزرگ ها برگزار مي نمايد.
از آنجا كه وضعيت زندگي شهري و كنوني موجب انزواي سالمندان گرديده، در نتيجه اندوخته هاي عمر آنها براي نسل جوان امروز متفاوت و بلكه متضاد است. لذا فرهنگسراي سالمند براي رفع اين شكاف و ايجاد ارتباط بيشتر نسل ها در نظر دارد تا ديد نوجوانان و جوانان را به دريچه زندگي پدربزرگ ها و مادربزرگ ها باز كرده و از نگاهي ديگر از دريچه دوربين لحظه هاي شاد ارتباط دو نسل را به تصوير بكشد.
در اين مسابقه كه ويژه نوجوانان و جوانان گروه هاي سني 29-12 ساله برگزار مي شود، عكاسان غيرحرفه اي مي توانند لبخند پدربزرگ ها و مادربزرگ ها را در قالب عكس هاي سياه و سفيد، رنگي و ديجيتالي به صورت لوح فشرده يا cd تا تاريخ 30/7/85 به صندوق پستي 444-17115 ارسال نمايند. مسابقه عكس لبخند اميد با هدف توجه به نياز عاطفي سالمندان در خانواده و ايجاد نشاط و افزايش اميد به زندگي در آنان و همچنين ارتقاء توانمندي نوجوانان و جوانان در هنر عكاسي برگزار مي شود.
علاقه مندان جهت كسب اطلاعات بيشتر مي توانند به نشاني: ميدان امام حسين – خ 17 شهريور – خ خشكبارچي – پارك خيام مراجعه نمايند.