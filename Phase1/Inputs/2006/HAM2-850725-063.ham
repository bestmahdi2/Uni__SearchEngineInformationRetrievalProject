توضيح يك خبر
احتراماً به دنبال درج خبري در مورد تأخير در اجراي نصب تجهيزات فني برج ميلاد از قول مديرعامل شركت يادمان سازه در تاريخ 24 مهر در صفحه سوم روزنامه همشهري، اين شركت اصلاحيه ذيل را در مورد خبر مذكور براي درج در همان صفحه تقديم مي دارد:
در خبر ياد شده نبود برنامه از سوي سازمان صدا و سيما براي نصب تجهيزات فني دليل تأخير در اجراي اين بخش اعلام شده است. در صورتي كه منظور مديرعامل شركت يادمان سازه اين چنين بوده است كه صدا و سيما در حال بررسي مسائل فني نصب تجهيزات بر دكل آنتن برج ميلاد مي باشد و عمليات بالابري دكل آنتن پس از انجام بررسي هاي صدا و سيما انجام گرفته است.
بديهي است اجراي انجام عمليات تكميلي پس از بالابري دكل آنتن صورت مي پذيرد. لازم به ذكر است، قطعاً اجراي چنين پروژه عظيمي نياز به محاسبات و بررسي هاي فني كافي از سوي كارشناسان سازمان هاي مرتبط را به همراه خواهد داشت.