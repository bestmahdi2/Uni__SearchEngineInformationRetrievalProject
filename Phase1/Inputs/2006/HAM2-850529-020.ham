باما صدرنشين جدول تقاضا شد
گروه بورس- ارزش تقاضاهاي موجود براي سهام 5 شركت باما، پتروشيمي اصفهان، پتروشيمي اراك، ايران خودرو و چادرملو طي معاملات ديروز بيش از 10 ميليارد ريال اعلام شد.
به گزارش «همشهري»، در اين روز 121 دستور خريد براي 604 هزار سهم باما به ارزش 5/22 ميليارد ريال صادر شد و 311 دستور خريد نيز براي 8/2 ميليون سهم پتروشيمي اصفهان به ارزش 5/19 ميليارد ريال در سيستم هاي معاملاتي كارگزاري هاي بورس تهران به ثبت رسيد.طي معاملات اين روز 143 نفر براي خريد 2/1 ميليون سهم پتروشيمي اراك به ارزش 4/13 ميليارد ريال اقدام كردند و 523 نفر براي 7/4 ميليون سهم ايران خودرو به ارزش 3/13 ميليارد ريال دستور خريد صادر كردند. كارگزاري ها ديروز براي 2/1 ميليون سهم چادرملو به ارزش 11 ميليارد ريال دستور خريد در سيستم هاي معاملاتي خود ثبت كردند.در اين روز پس از شركت هاي ياد شده تقاضا براي خريد سهام پارسيان، معدني املاح، پتروشيمي خارك، سرمايه گذاري البرز و داملران بيش از سهام ساير شركت هاي بورسي بود.از سوي ديگر ديروز يك هزار و 783 نفر 6/5 ميليون سهم سرمايه گذاري غدير به ارزش 3/22 ميليارد ريال را به فروش گذاشتند.در اين روز 792 نفر6 ميليون سهم سرمايه گذاري بانك ملي را در مجموع به ارزش 7/14 ميليارد ريال را در بازار سهام عرضه كردند.اين گزارش نشان مي دهد: عرضه 2/11 ميليون سهم سرمايه گذاري بهمن در جريان معاملات ديروز توسط يك هزار و 828 نفر موجب شد اين شركت در جدول عرضه مقام سوم را از آن خود سازد.