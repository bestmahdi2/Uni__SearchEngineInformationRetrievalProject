تشكيل كميسيون هاي رسيدگي به گردشگري
ايلنا: رئيس سازمان ميراث فرهنگي و گردشگري خراسان جنوبي، گفت: كميسيون هاي تخصصي با هماهنگي و تحت نظارت سازمان ميراث فرهنگي و گردشگري در جهت تخصصي كردن رسيدگي به امور واحدهاي تحت پوشش ايجاد مي شود. ابوالفضل مكرمي فر، رئيس سازمان ميراث فرهنگي و گردشگري خراسان جنوبي، با اشاره به انجام هماهنگي ها و برگزاري جلسات مستمر در راستاي اجراي توافقنامه سازمان ميراث فرهنگي و گردشگري و وزارت بازرگاني، افزود: در اساسنامه و دستورالعمل مربوطه، علاوه بر ايجاد كميسيون هاي تخصصي با هماهنگي و نظارت سازمان ميراث فرهنگي و گردشگري، كميسيون  رسيدگي به شكايات، كميسيون آموزش و كميسيون فني كه موجب تخصصي شدن رسيدگي به امور واحدهاي تحت پوشش است نيز تشكيل مي شود. وي ادامه داد: موارد تفويض اختيار نيز در راستاي كلي نظام مبتني بر كاهش تصديگري دولت پيش بيني شده كه مي تواند نويدبخش همكاري هاي هر چه بيشتر دولت و صنوف مرتبط در زمينه حل مشكلات و ارتقاي سطح خدمات آنها باشد.