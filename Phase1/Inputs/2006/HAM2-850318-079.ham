بازي
tomb raider
سيستم:pc/ ps1
سبك: اكشن سوم شخص



اين بازي برترين عنوان سال 1996 است؛ بله درست است بهترين بازي سال 96. اين بازي پايه گذار بازي هاي سبك اكشن _ ماجرايي است كه اكنون در بازارها به وفور يافت مي شود. اما با وجود گذشت ساليان سال از آن زمان هنوز يكي از اثرات ارزشمند و خوب در دنياي بازيهاي كامپيوتري و ويدئويي است.
نسخه ps1 اين بازي يكي از كمياب ترين عناوين بازي هاست. اما هنوز نسخه pc آن را مي توان از آرشيوهاي قوي تهيه كرد. اين بازي آغاز ماجراهاي لارا _ كرافت است. لارا به دنبال يافتن يك دستبند باستاني وارد قسمت هاي باستاني در تبت، روم و مصر و حتي قاره گمشده آتلانتيس مي شود.
گرافيك بازي در حد اولين عنوان اكشن _ ماجرايي دنيا و كنترل بازي بسيار عالي و مناسب است. طراحي و فضا سازي ها خوب و مطلوب كار شده است ولي چيزي كه بيش از همه به ياد مي ماند، موسيقي بازي است. يك اركستر كامل قطعات موسيقي را كه در لحظات مختلف همراه لارا كرافت هستند كار كرده است. انصافاً مي توان گفت علاوه بر فضاسازي هاي قدرتمند، بازي موسيقي بي نظيري دارد.متأسفانه از تم اصلي اين موسيقي نه تنها در فيلم tomb raider كه در قسمت هاي اخير بازي هم استفاده شده است. شركت core design هر چند نتوانست در آينده هرگز موفقيت اين نسخه افسانه اي بازي را تكرار كند اما پايه بسيار زيبا و به يادماندني براي بازي هاي اكشن _ ماجرايي دنيا گذاشت.
indiana joens and the emperors tomb
سيستم:ps2/ pc
سبك: اكشن _ ماجرايي سوم شخص



يكي از زيباترين بازي هاي ساخته شده بر اساس داستان هاي سري معروف اينديانا جونز همين بازي است. در اين بازي كه مي توان آن را چهارمين قسمت سري اينديانا جونز ناميد(هر چند چهارمين فيلم هرگز ساخته نشد)شما در نقش اينديانا جونز وارد معابد و محل هاي باستاني مي شويد و باز هم دشمنان درجه يك شما ارتش آلمان نازي هستند كه مي خواهند زودتر از شما از راز معبد امپراتور سر در آورند.
سبك گرافيك بازي در حد خوب و مقبولي قرار دارد و بافت ها و نورپردازي ها و فضاسازي خوبي در بازي پياده كرده اند. اينديانا جونز با ضربات مشت و شلاق و همچنين سلاحهايي كه در ميان بازي به دست مي آورد مثل تپانچه، مسلسل و يا حتي شمشير و نيزه با دشمنان وارد مبارزه مي شود.
انصافاً كسب كنترل و درگيريها بسيار خوب و درگير كننده كار شده اند و به خوبي حس نبرد را منتقل مي كنند. معماها چندان سخت و دشوار نيستند و مسير حركت كاملاً مشخص و واضح و به صورت كاملاً خطي كار شده است. اين بازي يكي از بهترين ساخت ها از روي فيلم اينديانا جونز در دنياي بازيهاست.
forbidden siren
سيستم:ps2
سبك: اكشن _ ماجرايي سوم شخص



اين بازي يكي از كارهاي بسيار زيبا و ارزشمند شركت سرگرمي هاي سوني sega است كه باز هم روايت يكي از داستان هاي ترسناك ژاپني است. بازي از ديد چندين نفر كه وارد منطقه خاصي شده اند حكايت مي شود و در هر قسمت شما كنترل يكي از اين افراد را در اختيار داريد.
منطقه مذكور جايي نفرين شده است كه در تسخير شريپتو قرار دارد. موجودي است شبيه زامبي كه در اثر شنيدن صداي يك آژير، تبديل به موجودي خونخوار و ناميرا مي شود كه حتي گلوله هم بر بدنش اثر ندارد. حالت دوربين و سبك كلي بازي چيزي شبيه بازي هاي سري silent hill است و حتي در برخي از جاها بايد با استفاده از چراغ قوه راه را روشن كنيد و به پيش برويد.
پيش روي در بازي چندان ساده نيست و چون شريپتوها از بين نمي روند شما تنها براي لحظاتي مي توانيد از دست آنها در امان باشيد. سبك گرافيك بازي كاري جالب و ابتكار جديدي از sega بود كه در آن چهره افراد را روي صورت شخصيت به صورت سه بعدي كشيده بودند و حالتي واقعي به كاركتر داده شده بود.
با توجه به وضعيت دوربين بازي شما نمي توانستيد محل دقيق شريپتوها را پيدا كنيد و بايد با قابليت ديگري از بازي كه چرخاندن آنالوگ در جهتي خاص(مثل تنظيم جهت آنتن)بود وضعيت را از ديد شريپتوها مشاهده مي كرديد تا محل دقيق او را بتوانيد شناسايي كنيد. اين بازي يكي از عنوان هاي خوب و قوي در ژانر ترسناك ps2 به شمار مي آيد.