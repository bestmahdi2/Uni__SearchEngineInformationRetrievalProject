كوتاه از جام جهاني
اميدواري اكوادور به صعود



گروه ورزشي- پيروزي مهم اكوادور مقابل لهستان به قدري اهميت دارد كه مي تواند باعث صعود اين تيم به دور بعدي باشد.اين تيم در بازي بعدي مقابل كاستاريكا ضعيف ترين تيم گروه a بازي آساني را در پيش دارد.فرناندز سوارز سرمربي تيم اكوادور در اين باره گفت: براي ديدار بعدي بازيكنان بايد عملكرد بهتري داشته باشند تا بتوانيم به دور بعدي صعود كنيم.وي در ادامه افزود: بازيكنان بايد درك كنند كه ما تنها يك گام به جلو رفتيم و بايد به اين روند تداوم ببخشيم در غير اين صورت در بازي هاي آينده دچار مشكل مي شويم.اكوادور پنج شنبه هفته جاري در هامبورگ به مصاف كاستاريكا مي رود.
فيستر استعفا داد!



اتوفيستر سرمربي توگو به دليل مشكلات مالي از سمت خود استعفا داد.
با اين اوضاع شرايط تيم توگو در جام جهاني بحراني شد. فيستر 8 سال پيش عربستان را به جام جهاني 1998 فرانسه هدايت كرد اما در آستانه بازي ها از سمت خود بركنار شد.توگو كه براي اولين بار به رقابت هاي جام جهاني راه يافته است در گروه g با تيم هاي كره جنوبي، فرانسه و سوئيس همگروه است.
در حال حاضر كوجووي مائونا دستيار فيستر بطور موقت رهبري اين تيم را برعهده گرفته است. تيم توگو در اولين ديدار روز سه شنبه به مصاف كره جنوبي مي رود.
عذرخواهي از رونالدو



رئيس جمهور برزيل به دليل اينكه در مصاحبه اي ويديويي در مورد چاقي رونالدو از او سئوالي كرده است عذرخواهي كرد.«لوييس ايناسيولولا داسيلوا» رئيس جمهور برزيل در نامه اي اظهار داشت قصد هيچگونه توهيني نداشته است و يكي از هواداران اصلي رونالدوست.رونالدو در اين باره گفت: تمامي برزيلي ها بايد براي حمايت از تيم ملي متحد باشند. نامه رئيس جمهوري خيلي خوب بود و نشان داد كه او هيچ قصدي نداشته و اين ماجرا از نظر من تمام شده است.
«دل پيه رو»: مشكلي براي نشستن روي نيمكت ندارم



الساندرو دل پيه رو مهاجم تيم ملي فوتبال ايتاليا گفت: مشكلي با نيمكت نشيني در اولين مسابقه اين تيم در روز دوشنبه مقابل غنا ندارم.اين مهاجم 30ساله كه پيش از آغاز جام جهاني براي رسيدن به اوج آمادگي خود تلاش مي كرد، بيشتر فصل گذشته را روي نيمكت ذخيره هاي تيم يوونتوس سپري نمود.وي كه براي حضور در تركيب ايتاليا در رقابت با فرانچسكو توتي است، تأكيد كرد: اگر مارچلو ليپي سرمربي تيم، كاپيتان رم را انتخاب كند، شكايتي نمي كنم.دل پيه رو افزود: ياد گرفته ام كه هر وضعيتي را حتي در مواقع سختي به خوبي تفسير كنم. من هميشه لبخند را حفظ مي كنم. مهم نيست چقدر بازي مي كنيد بلكه مهم اين است كه چطور بازي مي كنيد. از نظر فيزيكي احساس خوبي دارم و آماده بازي هستم.اين بازيكن در مورد رابطه خود با توتي نيز اظهار داشت: پيش از هر چيز بايد بگويم كه هيچ مشكلي بين ما وجود ندارد.ليپي در مورد انتخاب بازيكنان تصميم مي گيرد و بايد بهترين كار را براي تيم انجام دهد.وي با اشاره به رسوايي هاي اخير فوتبال در مسابقات سري آ ايتاليا هم گفت: فوتبال ايتاليا در حال سپري كردن زمان دشواري است و وظيفه سنگيني بر دوش بازيكنان است. عملكرد خوب ايتاليا در جام جهاني مي تواند به پاك كردن چهره فوتبال اين كشور كمك كند.