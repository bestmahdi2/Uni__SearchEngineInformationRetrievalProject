صدور رواديد 15روزه در 9فرودگاه كشور براي گردشگران خارجي
گروه علمي فرهنگي: گردشگران خارجي از اين پس مي توانند از 9 مبدا ورودي كشور رواديد 15روزه دريافت  كنند.
به گزارش chtn، رئيس دفتر تدوين و استاندارد هاي بين المللي سازمان ميراث فرهنگي و گردشگري اعلام كرد: طبق تصويب نامه هيأت وزيران براي گسترش جذب توريست به كشور، اتباع خارجي كه با عنوان گردشگر وارد ايران مي شوند مي توانند از 9 مبدا ورودي هوايي كشور رواديد 15 روزه دريافت كنند.
«حسين وظيفه دوست» گفت: در گذشته رواديد 7 روزه و از 6 مبدا ورودي صادر مي شد كه با اين مصوبه از اين پس گردشگران مي توانند با همان هزينه ها و از 9 مبدا اين رواديدها را دريافت كنند.وي تأكيد كرد: فرودگاه هاي حضرت امام، مهرآباد، مشهد، اصفهان، شيراز، تبريز، قشم، كيش و عسلويه ورودي هاي هوايي صادركننده اين رواديدها هستند.وظيفه دوست تصريح كرد: ضمناً  اتباع خارجي مي توانند در صورت ضرورت و تأييد مراجع ذي ربط، رواديد خود را به مدت 15 روز ديگر تمديد كنند.وي در زمينه استانداردسازي هتل ها تأكيد كرد: استانداردسازي هتل ها و آژانس ها از اول ارديبهشت ماه آغاز خواهد شد و اكنون نيز در حال تصويب و اجراي استانداردهاي جديد براي هتل ها و آژانس ها هستيم.