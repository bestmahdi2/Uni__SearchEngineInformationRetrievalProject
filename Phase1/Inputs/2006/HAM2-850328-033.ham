مدير عامل شركت توانير:
14 هزار مگاوات نيروگاه قابل واگذاري به مردم مشخص شد
فارس: مديرعامل شركت توانير از مشخص شدن فهرست اسامي و اولويت نيروگاه هاي قابل واگذاري به مردم خبر داد.
محمد احمديان افزود: اساسنامه واگذاري 65 درصد سهام نيروگاه ها به مردم پس از اينكه از سوي وزارت نيرو تدوين و سپس براي تصويب به هيات دولت ارسال شد، شركت توانير اقدامات خود را براي انتخاب فهرست اسامي نيروگاه هاي قابل واگذاري به مردم به ترتيب اولويت  مشخص كرد.
وي با بيان اينكه شركت توانير منتظر ابلاغ اين قانون از سوي دولت است، ادامه داد: بررسي هاي شركت توانير نشان مي دهد كه از 40 هزار مگاوات ظرفيت اسمي نيروگاه ها هم اكنون مي توان 14 هزار مگاوات نيروگاه ها به مردم واگذار شود. اما به دليل اينكه احتمال دارد اعلام اسامي نيروگاه ها از هم اكنون مشكلات نيروي انساني ايجاد كند فعلا از ذكر نام اين نيروگاه ها خودداري مي كنيم.
احمديان گفت: پس از ابلاغ قانون واگذاري 65 درصد سهام نيروگاه ها به مردم به شركت توانير، اين شركت اسامي نيروگاه ها را براي واگذاري به سازمان خصوصي سازي معرفي و ابلاغ عمومي خواهد كرد.