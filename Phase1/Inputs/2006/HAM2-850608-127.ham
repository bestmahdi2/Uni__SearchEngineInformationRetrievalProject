نگاه امروز
شهريور خونين 1360
كاظم شيخلر
هشتم شهريور ماه سال،60 يادآور اقدام ناجوانمردانه منافقين كوردلي است كه تاب اعتلاي نظام نوپاي جمهوري اسلامي را نداشتند.
8 شهريور،60 يادآور مردان بزرگي است كه در عين قدرت و افتخار، تجسم سادگي و پاكي و صفا بودند و در انديشه شان جز تلألو نام ايران نبود. 8                                          شهريور 60، يادبود شهيدان بزرگ ايران اسلامي است كه با خون خود به تداوم حضور باشكوهش زندگي بخشيدند.
و اين نوشتار، مجالي است تقديم به روح بزرگمردان شهيد دولت؛ شهيدان رجايي و باهنر.
كشميري، عامل سيا
«فقط دو تن از مقامات مهم در دستگاه هاي دولتي باقي مانده اند، فقط يك انفجار ديگر و از آن پس، همه چيز تمام مي شود.»
اين جمله اي بود كه ابوالحسن بني صدر، اولين رئيس جمهور مخلوع و نالايق كشور در مصاحبه با مجله نيوزويك در تاريخ 14سپتامبر 1981 به آنان گفته بود و پس از آن نيز به مجله راستگراي اشپيگل، چاپ هامبورگ، گفت كه كمتر از چندماه ديگر به ايران باز خواهد گشت.
آري، فقط دو نفر، رجايي و باهنر، و براي شهادت اين دو نفر آخر، مسعود كشميري، چهره نفوذي سازمان سيا بمبي را در دفتر نخست وزيري منفجر كرد و هشتم شهريورماه سال،1360 سالروز خاطره دردناكي شد كه سبب شهادت محمدعلي رجايي، دومين رئيس جمهوري محبوب و مردمي نظام جمهوري اسلامي و حجت الاسلام دكتر محمد جواد باهنر، نخست وزير وي شد. 12 ميليون رأي مأخوذه به رياست جمهوري رجايي، بيانگر اوج حمايت مردمي از وي بود.كشميري، عامل اين جنايت فجيع، عضو سازمان منافقين و مرتبط با آژانس مركزي اطلاعات آمريكا(سيا)بود. او قبل از پيروزي انقلاب، مدير عامل يك شركت انگليسي در ايران بود و به منطقه خليج فارس رفت و آمدهاي مشكوكي داشت.
مدارك به دست آمده از خانه او نشان مي داد كه خانواده بي بند و باري داشته است. كشميري از طريق دادستاني كل انقلاب، در اوائل پيروزي، به اداره دوم ارتش معرفي و مشغول به كار مي شود.
وي سپس از اداره دوم به واحدي در نيروي هوايي، منتقل مي شود كه پيش از پيروزي انقلاب، مركز اصلي فعاليت سيا در نيروي هوايي بوده است. تحقيقات انجام شده نشان مي داد كه كشميري به سرقت مقادير معتنابهي از اسناد مهم مستشاري و جاسوسي آمريكا در اين مركز نيز دست زده بود.
پس از پيروزي انقلاب اسلامي، امام خميني(ره)از به رسميت شناختن مشروعيت سازمان مجاهدين خودداري كرد و آنان را از ايفاي هرگونه نقشي در عرصه تصميم گيري  ها دور نگه داشت. حمايت مجاهدين از شورش كردها، مخالفت آنها با ولايت فقيه و تحريم رفراندوم قانون اساسي در سال،58 روابط شكننده آنان با نظام جمهوري اسلامي را بيش از پيش تيره كرد.
مجاهدين به رغم انتقادات تند خود از حزب جمهوري اسلامي، به دليل آگاهي از محبوبيت امام خميني از هرگونه حمله علني عليه وي خودداري مي كردند و همواره از او به عنوان رهبر و بنيانگذار جمهوري اسلامي ياد مي كردند و اين در حالي بود كه امام خميني از آنان با عنوان خفت بار منافقين يا دوچهره هاي مذهبي نام مي برد. بنابراين، مسئله اصلي، رويارويي و يا عدم بروز مواجهه ميان نظام جمهوري اسلامي و مجاهدين نبود، بلكه به زمان و شدت آن مربوط مي شد. رويارويي خونين اجتناب ناپذير ميان اين دو در آخرين روزهاي رياست جمهوري بني صدر روي داد.در عرصه رقابت ميان نيروها و طرفداران نظام جمهوري اسلامي و بني صدر، مجاهدين از رئيس جمهوري حمايت كردند، هنگامي كه آنان تجمعي را در مخالفت با استيضاح رئيس جمهور ترتيب دادند، تعدادي از مجاهدين به ضرب گلوله حزب الله كشته شدند.و اين امر سرآغاز مبارزه مسلحانه آشكار مجاهدين عليه نظام جمهوري اسلامي بود.
اولين اقدام تروريستي مجاهدين كه خونين ترين آن از بدو پيروزي انقلاب اسلامي به شمار مي  رفت، انفجار بمبي قوي بود كه اتاق كنفرانس حزب  جمهوري اسلامي را ويران كرد و بيش از 70 نفر و از جمله آيت الله بهشتي رياست حزب، رئيس ديوان عالي كشور، چهار تن از وزراي كابينه و 25 نماينده مجلس را به شهادت رساند. حزب جمهوري اسلامي نيز متعاقب اين جنايت بلافاصله دكتر محمد جواد باهنر را به عنوان جانشين شهيد بهشتي به رياست حزب جمهوري اسلامي و آيت الله موسوي اردبيلي را به رياست ديوان عالي كشور منصوب كرد.
به رغم تلاش هاي مجاهدين براي خرابكاري در انتخابات، انتخابات رياست جمهوري در اواخر تيرماه سال60 برگزار شد و شهيد رجايي به عنوان رئيس جمهور انتخاب شد كه او نيز، شهيد باهنر را به نخست وزيري منصوب كرد. در اين دوران، هيچ زباني جز خشونت مسلحانه كه از طرف مخالفان نظام جمهوري اسلامي و سازمان مخلوع مجاهدين درگرفته بود، بين دو طرف وجود نداشت و بار ديگر در 8 شهريور سال،60 انفجار بمبي قوي در يك نشست بلند پايه دولتي، باعث شهادت رئيس جمهور، محمد علي رجايي، نخست وزير محمد جواد باهنر و رئيس پليس وقت گرديد.
مدتي پيش از حادثه دردناك انفجار دفتر نخست وزيري، آيت الله رباني املشي، دادستان انقلاب، جريان انفجار را شرح داده و عامل آن را معرفي كرد. وي گفت: «عامل انفجار دفتر نخست وزيري، شخصي به نام مسعود كشميري بود كه سابقاً دبير شوراي امنيت نيز بوده است و علي الظاهر بمبي در كيف خود جاسازي كرده و به طور عادي و معمولي بدون اينكه كسي به او ظنين شود، در حالي كه هيچ كس هم، كيف او را بازرسي و رسيدگي نكرده بود، خيلي عادي و طبيعي كيفش را در دست گرفته و در جلسه شركت مي كند و از آنجايي كه منشي جلسه هم بوده، كنار مرحوم شهيد رجايي و شهيد باهنر مي نشيند و كيف خود را در كنار آنان قرار مي دهد و طوري هم تنظيم كرده بود كه با وقوع انفجار اولين بار اين دو شخصيت بزرگ و ارزنده به شهادت برسند. خود او هم رفتاري معمولي داشته، گاهي بيرون مي رفته، داخل مي شده، با اين و آن صحبت مي كرده، چيزي از بيرون مي آورده و گاهي هم چاي مي داده است. در بين يكي از اين مواقعي كه در حال رفت و آمد بوده، به بيرون از ساختمان رفته و ديگر برنمي گردد و در همان موقع اين انفجار روي مي دهد و اين عزيزان به شهادت مي رسند. كشميري فرار كرد و هم اكنون نيز متواري است، مگر اينكه سازمان منافقين، از آنجايي كه ببينند مثلاً شايد وجودش ديگر برايشان مضر باشد، وي را از بين برده باشند.»
يادبود شهيد محمد علي رجايي
شهيد محمدعلي رجايي به شهادت تمام كساني كه از دوران نوجواني با وي معاشرت داشته اند، يك انسان خودساخته و برخوردار از سجاياي عالي بود.
شهيد رجايي، در تاريخ 29مرداد سال 59 به سمت اولين نخست وزير جمهوري اسلامي ايران منصوب و دوران پرمناقشه اختلافات بين وي و بني صدر آغار مي شود، زيرا 4 روز پس از انتصاب وي به اين مقام، بني صدر دولت شهيدرجايي را نامشروع جلوه مي دهد و بناي كارشكني را آغاز مي كند؛ «من اگر ديدم كه اين دولت خط مرا ندارد و مردم هم از من خواستند، خب! من بايد به مردم بگويم كه اين دولت، دولت من نيست، بنابراين من ابزار كار ندارم كه شما از من چيزي بخواهيد». اين اظهارنظرها سبب شد تا در اوايل شهريورماه، درگيري سياسي شديد مابين بني صدر و شهيدرجايي علني شود.بعد از طرح عدم كفايت سياسي رئيس جمهوري بني صدر كه به تصويب 170 نفر از نمايندگان مجلس رسيد، شهيد رجايي كه كانديداي حزب بود و روحانيت مبارز و اكثر سازمان هاي سياسي فعال در آن زمان از وي حمايت مي كردند، به سرعت از سوي مردم تاييد و برگزيده شد و امام خميني(ره)در تاريخ 11/5/1360 حكم تنفيذ وي را صادر كرد.
شهيدرجايي در دوران كوتاه 29روزه رياست جمهوري خود كه شهيد دكتر باهنر را به عنوان نخست وزير به مجلس معرفي و پس از تصويب مجلس در كنار خود داشت، با تشكيل كابينه اي انقلابي و جوان درصدد برآمد مشكلات ناشي از شرايط جنگي، بحران هاي اقتصادي، اشتغال، تورم و... كه بيشتر آنها به دليل مصروف شدن وقت مسئولان در اختلاف با بني صدر لاينحل مانده بود را مرتفع نمايد.
گراميداشت شهيد محمدجواد باهنر
شهيدباهنر پس از شهادت شهيدبهشتي در فاجعه خونين انفجار دفتر مركزي حزب در هفتم تيرماه سال 60 به عنوان دبيركل حزب جمهوري اسلامي منصوب شد و اين مسئوليت را تا زمان پذيرش پست نخست وزيري بر عهده داشت.يكي از مهمترين فعاليت هاي شهيدباهنر در ابتداي حضورش در تهران، آشنايي با هيات موتلفه بود. شهيد باهنر به وسيله شهيد بهشتي به تشكيلات هيات  موتلفه وارد شده و در حوزه ها و كانون هاي آن به آموزش عقيدتي نيروهاي موتلفه مي پردازد. شهيدباهنر در تعميق مفاهيم و آموزش هاي ديني اعضاي هيات موتلفه از مباحث و مطالبي كه شهيدمطهري تهيه كرده بودند و نيز بحث هايي كه خودشان آماده مي كردند، بهره برداري و استفاده مي برد.
شهيد محمدجواد باهنر، متولد سال 1312 در كرمان، پس از سال ها تحقيق و پژوهش و تاليف آثار و مقالات ديني، پس از عضويت در شوراي انقلاب، مجلس خبرگان، ستاد انقلاب فرهنگي، نمايندگي مجلس و وزارت آموزش و پرورش، نخستين دولت هماهنگ با دومين رياست جمهوري را تشكيل داد؛ دولتي كه پيش از استقرار كامل، رئيس خود را از دست داد.