زاويه ديد
رفع نياز بافت  هاي تاريخي
آزاده بهشتي - ريشه هاي قديمي، قوي ترند و به خاطر اين قدرت انرژي بيشتري را به بدنه منتقل مي كنند، يادش بخير، مادر بزرگ اين جمله را مي گفت تا حواس پدر بيشتر جمع باشد و يك وقت به ريشه درختان صدمه اي نزند. حالا حكايت بافت هاي تاريخي قديمي در تهران  همين است. ريشه هاي قديمي كه بودنشان اصالت شهر را تغذيه مي كند و جلوگيري از تخريب آنها جلوه بيشتري را به ساختمان هاي تازه ساز و محله هاي جديد مي دهد در معرض خطر است. هر چند در برخي از نقاط قرار گرفتن آنها كنار بافت هاي تاريخي زيبايي هنر و چيره دستي استادان قديم را كمرنگ كرده است اما تدوين برنامه اي ويژه براي آنها مي تواند خون تازه اي در رگ هاي آنها باشد تا مانند هميشه شان قد علم كنند و زبردستي سازندگان خود را به رخ معماران تازه كار بكشد.
از همين رو بود كه شهردار تهران اطمينان داد مركز فوريت شهري 137 در حوزه ميراث فرهنگي خدمات مورد نياز شهروندان كه از عهده شهرداري تهران برمي آيد را پاسخگوست و به بهبود وضعيت بافت تاريخي تهران كمك خواهد كرد. شهردار تهران در مراسم افتتاحيه مركز فوريت شهري 137 اعلام كرد اين مركز براي رفع نيازهاي شهروندان در بافت تاريخي تهران آماده است، تا بدنه صدمه ديده هرچه سريعتر درمان شود. از آنجايي كه مديريت شهري و رسيدگي به وضعيت بافت هاي مختلف شهري تا حدودي برعهده شهرداري است، دكتر قاليباف ميزان آمادگي 137 را در حيطه وظايف شهرداري برشمرد و قرار است خدمات مورد نياز شهروندان در حوزه ميراث فرهنگي كه از عهده شهرداري برمي آيد به نحو مطلوبي پاسخگو باشد و با اين رويكرد به بهبود وضعيت تهران كمك كند.
اين مركز پل ارتباطي شهرداري با شهروندان است و از اين رو درصورت نياز شهروندان در مورد ارايه خدمات شهري به ويژه در بافت تاريخي كه نيازمند برنامه ريزي جداگانه و ويژه اي است، با 137 تماس بگيرند تا در مدت زمان محدودي رفع نيازهاي شهروندان بپردازد.
هماهنگي شهرداري با سازمان ميراث فرهنگي و گردشگري استان تهران براي تحقق اين اهداف ضرورت است و شهردار تهران وعده داده شهرداري تهران از لحاظ كاركردي به سوي مديريت جامع شهري به گونه اي گام بردارد كه تمام نيازهاي شهري در بخش هاي مختلف به ويژه بافت هاي تاريخي تحقق يابد. از آنجايي كه افزايش توقع مردم هدف شهرداري است، هر قدر ميزان اين توقع از شهرداري تهران افزايش يابد به همان نسبت هم ميزان فعاليت شهرداري تهران بالا مي رود و اين همان شعار شهروندمداري است كه در شهر تهران تحقق مي يابد.
به گفته مسئولان شهرداري تهران، شهر به سوي خدمات رساني گام برمي دارد و از اين پس به گفته شهردار تهران با مديريت هماهنگ شهري حداكثر مراجعه تهراني ها به شهرداري براي رفع مشكلات يك بار است و شهر به سوي مديريت يكپارچه و الكترونيك گام برمي دارد.
از آنجايي كه بافت هاي تاريخي به خصوص در مراكز شهر و مناطق شهرداري مانند منطقه بازار و تجريش در بيشتر مواقع مورد توجه ساكنان محل بوده، اين يكپارچگي و استفاده از ابزارهاي الكترونيكي مي تواند در جهت جلوگيري از تخريب كمتر و ترميم بيشتر بافت هاي تاريخي پيش برود.