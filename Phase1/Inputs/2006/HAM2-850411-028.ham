آنفلوآنزاي مرغي براي جوانان كشنده تر است
ايسنا: سازمان جهاني بهداشت اعلام كرد كه با توجه به مطالعات انجام شده روي اپيدمي  آنفلوآنزا در سال 1918 مشخص شده است كه ظاهرا زنجيره h5n1 از ويروس بيماري آنفلوآنزاي مرغي، در افراد جوان تر و كم سن وسال تر، كشنده تر است. آمارها نشان مي دهد كه ميانگين نرخ مرگ و مير در بين افراد مبتلا 56 درصد است در حالي كه 73 درصد آنها را افراد بين 10 تا 19 سال تشكيل مي دهند. اين سازمان در گزارش اخير خود در هفته نامه «اپيدميولوژيكال ركورد» آورده است كه فرصت براي اپيدمي اين بيماري در نتيجه جهش ژنتيكي در زنجيره h5n1 هنوز وجود دارد و توجه به آن مهم و ضروري است. در اين گزارش آمده است كه آنفلوآنزاي عادي انساني در بين افراد مسن تر و افرادي كه سيستم ايمني ضعيف تري دارند كشنده تر است. آمارها نشان مي دهد كه اين بيماري، سالانه جان نيم ميليون  تن را در سراسر جهان مي گيرد.