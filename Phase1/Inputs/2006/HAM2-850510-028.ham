شير، يكي از علل احتمالي ديابت
گروه اجتماعي -توجيه دانشمندان تغذيه اين است كه حتي الامكان نبايد به نوزادان شير گاو داد مخصوصا اگر در خانواده، سابقه ارثي بيماري ديابت، وجود داشته باشد.
به نظر مي رسد استفاده از شير گاو براي تغذيه كودكان، ممكن است زمينه بروز ديابت نوع اول را آماده كرده و در سال هاي بعد در دوره نوجواني و جواني، شخص، مبتلا به ديابت نوع اول شود.در واقع اين نظريه مي رساند كه ديابت نوع اول ممكن است شكل بدي از نوعي آلرژي غذايي باشد و به علاوه نشان مي دهد كه در سن كمتر از يك سالگي كه بحراني  ترين دوره است، نبايد به كودكان شير گاو و لبنيات داده شود.شواهد تحقيقاتي زيادي اين نظريه را تأييد مي كند. به علاوه تحقيقات نشان داده است كودكاني كه در مدت كافي با شير مادر تغذيه مي شوند و شير گاو نمي خورند، در سال هاي جواني، خيلي كمتر احتمال دارد به ديابت نوع اول(وابسته به انسولين)مبتلا شوند.
تحقيقات ديگري كه در موسسه كارولينسكا در استكهلم انجام شده، نشان مي دهد اشخاصي كه در سنين نوزادي تا حدود 14 سالگي رژيم غذايي سرشار از پروتئين و هيدرات هاي كربن و همچنين غذاهاي مولد نيتروز آمين استفاده مي كنند، خيلي بيشتر از ديگران، احتمال ابتلا به ديابت را دارا هستند.