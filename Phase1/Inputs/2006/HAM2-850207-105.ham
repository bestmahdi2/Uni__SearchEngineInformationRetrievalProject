گفته مي شود...
* هفته نامه تايم مدعي شد كه ايران تعدادي از حسابهاي بانكي اش را از اروپا به كشورهاي حوزه خليج فارس منتقل كرده است. به نوشته تايم از همين رو، رابرت جوزف، معاون وزير امور خارجه به هفت كشور خاورميانه سفر كرده تا اين كشورها را متقاعد كند كه هيچ تسهيلاتي براي ايران در كسب دانش و تكنولوژي هسته اي فراهم نكنند.
* يك تيم نظارتي از سازمان بازرسي كل كشور به دانشگاه صنعتي شريف رفته و در آنجا مستقر شده است تا بر برخي امور در اين دانشگاه نظارت كنند. به گزارش آفتاب، از قرار معلوم گزارشهايي درباره دوره هاي پولي دانشگاه شريف به سازمان بازرسي ارسال شده است.با وصول اين گزارشها مسئولان مربوطه تصميم گرفته اند با اعزام يك تيم به اين دانشگاه و استقرار آنان در يكي از دفاتر، مسائل را به صورت جزئي تر پيگيري نمايند. اين دوره ها كه منجر به اعطاي مدرك مي شوند، شامل دوره هاي نوبت دوم، دوره هاي مشترك و قرارداد با وزارتخانه است.
* پس از گذشت سالها از قاچاق گسترده مواد سوختي جنوب كشور، برخورد با اين پديده در عسلويه آغاز شده است. بنابر گزارش بازتاب، قاچاق گسترده بنزين و گازوئيل از عسلويه كه توسط شركتهاي موجود در اين منطقه و با همكاري برخي از مسئولان منطقه در سالهاي اخير انجام مي گرفت، موجب درآمد صدها ميليون توماني در سال براي اعضاي اين شبكه مي شد.