همايش
تازه ترين روش هاي درمان بيماري هاي چشم
تازه ترين روش ها و تكنيك هاي درمان نارسايي ها و بيماري هاي چشم در پنجمين همايش سراسري اپتومتري خراسان 8 و 7 ارديبهشت 1385 در مجتمع فرهنگي غدير مشهد بررسي مي شود.
دكتر عباس عظيمي خراساني، رئيس انجمن علمي اپتومتري ايران با بيان خبر فوق گفت: ارتقاي سطح علمي اپتومتريست ها(بينايي سنج ها)در سراسر كشور، آشنايي با متدهاي نوين اين رشته در دنيا در جهت بالا بردن سطح سلامت جامعه، مسائل مربوط به بررسي عيوب انكساري چشم، آخرين فناوري در ساخت لنزهاي تماسي و عينك هاي طبي و آفتابي، تنبلي چشم، نقش ورزش و تغذيه مناسب در سلامت بينايي، بررسي مشكلات جامعه اپتومتري، چگونگي ارتقاي اخلاق پزشكي در معاينات و معرفي اختراعات و ابداعات بينايي سنج هاي كشور از جمله مباحثي است كه در پنجمين همايش سراسري اپتومتري خراسان مورد بررسي قرار خواهد گرفت.