طاهره صفارزاده «معاني قرآني در حديث» را به زبان انگليسي منتشر كرد
فارس: طاهره صفارزاده گفت: كتاب «معاني قرآني در حديث» را به زبان انگليسي و براي مخاطبان غربي آيات و روايت اسلامي تاليف و منتشر كرده ام.
طاهره صفارزاده با اشاره به اين كه در اين كتاب به احاديث نبوي پرداخته ام، گفت: من معيارهاي اصالت احاديث و روايات را در اين كتاب بررسي كرده ام و به اين تحليل پرداخته ام كه چگونه بعضي از احاديث جعلي مي شوند و برخي ديگر صحت و سقم دارند.
وي در ادامه افزود: در اين تحقيق بر روي حدود 300 حديث نبوي كار كرده ام و آن ها را با قرآن مطابقت داده و درستي و نادرستي آنها را مشخص كرده ام.
وي كه در گذشته ترجمه اي از قرآن كريم را به زبان انگليسي منتشر كرده بود، به چاپ و نشر كتاب «معاني قرآني در حديث» به وسيله انتشارات «پارس كتاب» اشاره كرد و گفت: دليل چاپ اين كتاب به زبان انگليسي اين بود كه در سال هاي اخير خيلي در مطبوعات و رسانه هاي جهان ديده و شنيده ام كه قرآن كريم را به اشتباه كتاب حضرت «محمد»(ص)معرفي مي كنند.
صفارزاده يادآور شد: من در اين كتاب قصدم بر اين بود كه بگويم اگر نمونه هايي مي بينيد از احاديث و روايت كه با قرآن تطابق ندارد، آن يك انحراف و يك ضعف است. اما اگر بخواهيم دقيقا بدانيم حديث چيست؛ رسول الله فرموده اند كه هر چه را از من نقل مي شود با قرآن مقايسه كنيد، اگر منطبق نبود، من نگفته ام.