برپايي نمايشگاه گروهي كاريكاتور در رشت
رشت _ خبرنگار همشهري: نمايشگاهي از آثار هنرمندان كاريكاتوريست استان گيلان در مجتمع فرهنگي _ هنري خاتم الانبياء(ص)رشت برپا شد. چهل اثر در اين نمايشگاه با عنوان «توهين به مقدسات ممنوع» به نمايش گذاشته شده است. نمايشگاه تا هفتم ارديبهشت داير است.
دو فرآورده گوشتي در بجنورد غيراستاندارد اعلام شد
بجنورد _ اداره كل استاندارد و تحقيقات صنعتي خراسان شمالي نسبت به مصرف دو فرآورده گوشتي با نشان «ليونر» و تن ماهي «بريانك» كه در اين استان توزيع شده هشدار داد.
فرآورده گوشتي «ليونر» از شركت «ايليا طعام» و كنسرو ماهي با نام تجاري «بريانك» از شركت «الوند بريان» فاقد علامت استاندارد هستند در صورتي كه اين محصولات غذايي مشمول قانون برخورداري از استاندارد اجباري مي باشند.
اداره كل استاندارد و تحقيقات صنعتي خراسان شمالي از مصرف كنندگان خواست از خريد و مصرف محصولات غذايي فاقد علامت استاندارد خودداري كنند.اين اداره اوايل امسال نيز محصولات رب «دلربا»، كالباس و سوسيس «مجد» گنبد و نوشابه «ابن» را غيراستاندارد اعلام كرده بود.