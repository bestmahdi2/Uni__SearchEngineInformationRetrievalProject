اضافه شدن 2 هزار تخت بيمارستاني جديد به مراكز درماني كشور
فارس: معاون توسعه منابع و مديريت وزارت بهداشت اعلام كرد: دو هزار تخت بيمارستاني جديد امسال به مراكز درماني شهرستانها و شهرهاي كوچك و نيز بيمارستانهاي قديمي اضافه مي شود.
رحمت الله حافظي افزود: بر اساس مصوبه مجلس در قانون بودجه امسال مبلغ 40 ميليون دلار از محل حساب ذخيره ارزي براي احداث دو هزار تخت بيمارستاني جديد در كشور در نظر گرفته شده است كه بر اساس اولويت بندي هاي مشخص شده نسبت به راه اندازي اين تختها اقدام مي شود. وي ادامه داد: براي ايجاد اين تختها در مراكز درماني كشور سه اولويت در نظر گرفته شده است كه شامل مراكز درماني در شهرستانهاي با جمعيت بالاي 50 هزار نفر كه فاقد تخت بيمارستاني باشند و حداقل 50 كيلومتر با نزديكترين مركز درماني فاصله داشته باشند، شهرهاي با جمعيت بين 20 هزار تا 50 هزار نفر كه نيازمند تأسيس مراكز بهداشتي درماني شبانه روزي، تختهاي زايمان هستند ضمن اينكه حداقل 10 تخت اورژانس نيز در اين شهرها احداث مي شود و بالاخره بيمارستانهايي كه قدمت بالاي 50 سال دارند و فرسوده هستند كه تا يك هفته آينده اولويتهاي اين مراكز مشخص مي شود.