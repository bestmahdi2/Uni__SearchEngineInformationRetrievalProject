هشدار سازمان بهداشت جهاني درباره كوتاهي دولتها در برابر آنفلوانزاي پرندگان
گروه اجتماعي: سازمان بهداشت جهاني نسبت به كوتاهي دولتها در برابر شيوع آنفلوانزاي پرندگان هشدار داده است و در همان حال فائو نيز با توجه به احتمال عبور آنفلوانزا از مرزهاي تركيه به كشورهاي همسايه، از ايران، عراق و سوريه خواسته است تدابير پيشگيرانه شديدتري اتخاذ كنند.
لي  جونگ  اوك  دبير كل  سازمان  بهداشت  جهاني  در پكن ، اعلام  كرد بيماري آنفلوانزاي  مرغي  مشكل  يك  يا چند كشورنيست ، بلكه براي  تمام  جهان  تهديد محسوب مي شود.
به  نوشته روزنامه  چاينا ديلي  چاپ  پكن ، اين  مقام  سازمان  بهداشت  جهاني تأكيد كرد كه  كشورها نبايد نسبت  به  مقابله  و كنترل  بيماري  آنفلوانزاي  مرغي  كوتاهي  كنند.
چين  روزهاي  سه  شنبه  و چهارشنبه  هفته گذشته ميزبان  اجلاس  بين المللي  درخصوص  بيماري آنفلوانزاي  مرغي  بود كه  از ايران  نيز هياتي  در آن شركت  داشتند.
سازمان  بهداشت  جهاني  نيز در برگزاري  اين  اجلاس  كه  در آن براي  مقابله  باآنفلوانزاي  مرغي  يك  ميليارد و 800 ميليون  دلار اختصاص  يافت ، مشاركت  داشت .
مقام  سازمان  بهداشت  جهاني  در ادامه  گفت  شيوع  بيماري  آنفلوانزاي  مرغي  در سراسر جهان  فقط يك  مساله  دوره اي  است  و همه  بايد براي  برخورد با آن آماده باشند.
وي  گفت : علوم  و فنون  جديد به بشريت  كمك  زيادي  كرده است  و مردم  بايد با استفاده از آن براي  كاهش  شمار مبتلايان  و قربانيان  شيوع  اين  بيماري  تلاش  كنند.
يك  مقام  سازمان  ملل  در امور كنترل  و پيشگيري  آنفلوانزاي  مرغي  و انساني  نيزگفت:  كه  اغلب  كمك هاي  مالي  جمع  آوري  شده  براي  مبارزه  با اين  بيماري ، به شش  كشور تعلق  مي گيرد.
ديويد نابارو هماهنگ كننده  سازمان  ملل  در امور كنترل  و پيشگيري  آنفلوانزاي  مرغي  و انساني در مصاحبه  شب  گذشته  در پكن  خاطر نشان  كرد كه  اين  كمك ها به  كشورهاي  چين ، ويتنام ، لائوس ، كامبوج ، مغولستان  و اندونزي  تعلق  خواهد گرفت .
وي  نسبت  به  شيوع  گسترده  آنفلوانزاي  مرغي  در اروپاي شرقي ، تركيه  و اوكراين  هشدار داد، اما گفت  كه  آسياي  جنوبي  و شرقي  به  كمك هاي  مالي  بيشتري  نيازدارند.
هشدار فائو به ايران، عراق و سوريه
از سوي ديگر سازمان خواروبار و كشاورزي جهان(فائو)با هشدار نسبت به اينكه ويروس كشنده آنفلوانزاي مرغي از مرزهاي تركيه فراتر رفته است، اعلام كرد: كشورهاي ايران، عراق و سوريه بايد اقدامات امنيتي و نظارتي خود را افزايش دهند.
ساموئل جوتزي، مدير بخش توليد و بهداشت حيوان فائو اظهار كرد: اگر چه تاكنون هيچ گزارشي مبني بر شيوع آنفلوانزا از كشورهاي هم  مرز با تركيه دريافت نشده است، اما هيچ دليلي وجود ندارد كه باور كنيم ويروس آنفلوانزاي مرغي از مرزهاي شرقي تركيه نگذشته است.
اين ارگان وابسته به سازمان ملل كشورهاي همسايه تركيه را ترغيب كرد تا به منظور شناسايي و جلوگيري از شيوع احتمالي آنفلوانزاي مرغي اقدامات بيشتري انجام دهند.
شيوع ويروس  آنفلوانزاي  پرندگان
در كشورهاي  همسايه  تركيه
مهدي  اكر وزير كشاورزي  تركيه  روز جمعه  مدعي  شد كه  ويروس  آنفلوانزاي مرغي  در كشورهاي  همسايه  تركيه  نيز شايع  شده  است .
به  گزارش  پايگاه  اينترنتي  مليت  مهدي اكر اين  مطلب  را در نشست استانداران  تركيه  كه  روز جمعه  براي  بررسي  راههاي  مقابله  با شيوع  بيماري آنفلوانزاي  مرغي  در آنكارا برگزار شد، عنوان  كرد.
وي  گفت : در قزاقستان  و روسيه  موارد بيماري  آنفلوانزاي  مرغي  مشاهده  شده و گزارشهايي  در مورد شيوع  اين  ويروس  در كشورهاي  همسايه  نيز دريافت  شده است .
دولت  تركيه  چهارشنبه  گذشته  وزيران  ذيربط، استانداران  و مسئولان  امور بهداشتي  و كشاورزي  سراسر تركيه  را براي  بررسي  راهكارهاي  مقابله  با شيوع ويروس  آنفلوانزاي  مرغي  به  شركت  در نشستي  در روز جمعه  به  آنكارا دعوت كرده  بود.
هيات  وزيران  تركيه  نيز هفته  گذشته  در اين  مورد تشكيل  جلسه  داد.
مركز هماهنگي  ملي  مبارزه  با آنفلوانزاي  مرغي  تركيه  اخيرا اعلام  كرده بود كه  در 13 استان  تركيه  موارد بيماري  آنفلوانزاي  مرغي  مشاهده  شده  و در16 استان  ديگر نيز موارد مشكوك  وجود دارد.
دولت  تركيه  اخيرا با تشكيل  مركز ياد شده  از استانداريها و مسئولان  محلي خواست  كه  از اعلام  نظر در مورد اين  بيماري  خودداري  كنند و اطلاعات  مربوطه را براي  اعلام  به  افكار عمومي در اختيار اين  مركز قرار دهند.
يوناني ها نگران
ورود آنفلوانزاي پرندگان
گزارش ديگري حاكي است گسترش  آنفلوانزاي  مرغي  در تركيه ، يوناني ها را نيز نگران  ورود اين  بيماري به  كشورشان  و كاهش  خريد 40 درصدي  مرغ  و ساير پرندگان  كرده  است .
اتحاديه  مرغداران  يونان  روز پنجشنبه  گذشته براي  رفع  نگراني  مردم  اين  كشور، در اطلاعيه اي  ضمن  تأكيد بر سلامت  پرندگان  در يونان ، به  مردم  اطمينان  داد كه تمام  مقررات  بهداشتي  در شركت ها و مرغداري هاي  كشور رعايت  مي شود.