با مردم
سؤال از وظيفه عمومي
آيا امكان معافيت يكي از فرزندان كساني كه از مجروحين جنگي محسوب مي شوند و سال هايي از عمر خود را در جبهه هاي نبرد با دشمن گذرانده اند، وجود دارد؟ چون همسرم مجروح 50 درصد مي باشد، تقاضا داريم اگر اين مورد عملي است در مورد يكي از فرزندان ذكور ما به اجرا درآيد.
خانم سليمي- تهران
مشكل قطع برق
قطع پياپي برق در چهارراه تلفنخانه، خيابان شهيد فراهاني، مشكلاتي به بار آورده و در مواردي باعث سوختن دستگاه هاي برقي شده است.
آقاي منيري- تهران
اضافه نشده است
حقوق ما بازنشستگان نه تنها اضافه نشده، بلكه هنوز عيدي هم دريافت نكرده ايم. بايد امور پرداخت حقوق و مزاياي بازنشستگان كشوري، تحت بازبيني دقيق قرار بگيرد.
خانم طاهري- تهران
ترافيك سنگين در ايستگاه مترو
در خيابان آزادي، تقاطع شادمان، ايستگاه مترو هميشه شاهد ترافيك سنگين مي باشيم و پل هاي عابر پياده اي كه در اين محل نصب شده، كارايي لازم را ندارند. در صوت امكان اگر اين پل ها برقي شوند، تسهيلات بيشتري براي رفت و آمد مردم فراهم خواهد شد.
آقاي موسوي- تهران
خودپردازها و روز جمعه
بسياري از دستگاه هاي خودپرداز بانك ها در روز جمعه كه ميزان مراجعات مردم بيشتر است، پول ندارند، در حالي كه اين دستگاه ها بايد در ايام تعطيل بيشترين خدمات را در اختيار مراجعان قرار بدهند.
آقاي نصيري- تهران
گارانتي يا سرگرداني؟!
مدت زماني كه براي گارانتي خودروي پرايد در نظر گرفته شده است، صرف مراجعه به نمايندگي هاي مختلف براي تامين يا جايگزيني قطعات مي شود، زيرا كمبود قطعه، مراجعان را سرگردان كرده است. بهتر است در اين خصوص چاره اي ديگر انديشيده شود.
آقاي مسلمي- تهران
آن افزايش و اين كاهش
در بعضي از سازمان ها، بيش از مبلغي كه به حقوق كارمندان اضافه شده بود، ساير مزايا، از جمله اضافه كاري كاهش يافته است. كاهش مجموع درآمد براي حقوق بگيران چگونگي تأمين زمينه هاي زندگي را براي آنان دشوار ساخته است.
آقاي اكبريان- تهران
پيشنهادي براي تيم ملي فوتبال
استفاده از بازيكنان جوان براي تيم ملي فوتبال ايران و تركيب كلي تيم بايد به گونه اي باشد كه اولاً، تيم از بازيگران با تجربه و توانا خالي نشود و ثانياً بازيگران قديمي تنها به اعتبار شهرت و معروفيت و سوابق خود، راه جوان ها را سد نكنند.
آقاي اسماعيل زاده- تهران
مسئله اجاره خانه ها
اجاره خانه ها بسيار افزايش يافته و از اين طريق مشكلات گوناگوني متوجه قشر حقوق بگير شده است. چرا روزنامه ها در اين مورد چيزي نمي نويسند؟
آقاي صادقي- تهران
با مردم: جناب آقاي صادقي!
مشكلات مردم در خصوص افزايش اجاره خانه ها به تناوب و حداقل يك روز در ميان در اين ستون چاپ شده است و همچنان ما به درج نظرات مردم در اين موارد ادامه خواهيم داد.