تشكيل بيش از 240 مدرسه علميه خواهران در سراسر كشور
ايسنا: تشكيل بيش از 240 مدرسه علميه از دستاوردهاي مركز مديريت حوزه علميه خواهران است.حجت الاسلام سيدمحسن قدسي پور مدير روابط عمومي اين مركز اظهار داشت: تشكيل مكاتب خواهران نخستين گام براي راه اندازي حوزه علميه خواهران است.اكنون بيش از سي هزار طلبه خواهر در حوزه هاي علميه مشغول به تحصيل اند و بيش از پانزده هزار طلبه با اولويت شهرهاي مرزي به امر تبليغ دين مي پردازند. قدسي پور پشتيباني سخت افزاري و نرم افزاري حوزه هاي علميه متناسب با نيازهاي خواهران را از مهم ترين اهداف اين مركز بيان كرد و گفت: اين وظيفه به دوش گروه صد نفري است كه در صدد هستند حوزه هاي علميه را بارانداز فرهنگي جامعه قرار دهند. قدسي پوردر ادامه برگزاري اردوي طلاب ورودي با عنوان «طليعه حضور» را از ديگر كارهاي معاونت فرهنگي برشمرد و افزود: از كارهاي بسيار اساسي و بي سابقه، تأسيس دفتر مطالعات و تحقيقات زنان بوده است. اين مركز جهت فعال سازي، شناخت فعاليت هاي حوزوي، پاسخ به شبهات و ارائه يافته هاي فكري به جامعه زنان تشكيل شده است.