كلاس اولي ها تا پايان مهر شناسنامه سلامت مي گيرند
گروه علمي فرهنگي- مديركل دفتر سلامت و تندرستي وزارت آموزش و پرورش اعلام كرد:تمام دانش- آموزان پايه اول ابتدايي سراسر كشور تا پايان مهرماه صاحب شناسنامه  سلامت مي شوند.
دكتر حسن ضياء الديني گفت: هم اكنون يك ميليون و 400هزار شناسنامه سلامت چاپ و در اختيار مدارس دوره ابتدايي قرار گرفت و اين شناسنامه ها به دانش آموزان پايه اول ابتدايي كه امسال وارد مدرسه شده اند، ارايه مي شود.
وي، با اعلام تغيير در نحوه صدور شناسنامه سلامت در سال  جاري گفت: در سالهاي گذشته شناسنامه سلامت توسط وزارت بهداشت، درمان و آموزش پزشكي صادر مي شد اما امسال طي توافقي با اين وزارتخانه، صدور شناسنامه سلامت دانش آموزان به وزارت آموزش و پرورش واگذار شد. ضياء الديني توضيح داد: در سالهاي گذشته برخي از بيماريها كه در غربالگري شناسايي مي شدند نياز به ارجاع داشتند كه به فراموشي سپرده مي شد و به همين دليل اين كار به وزارت آموزش و پرورش سپرده شد.
وي گفت: پيشتر سازمان آموزش و پرورش استثنايي براي صدور شناسنامه سلامت مبلغي از دانش آموزان دريافت مي كرد، اما امسال شناسنامه سلامت به صورت رايگان در مراكز خدمات بهداشتي و درماني براي دانش آموزان تكميل مي شود.
ضياء الديني افزود: تكميل اطلاعات شناسنامه سلامت از??مردادماه امسال در شهرها، روستاها و خانه هاي بهداشت آغاز شد و هم اكنون ادامه دارد و تا پايان مهرماه جاري ادامه خواهد داشت.