حوزه هنري با چهار فيلم در جشنواره فجر
مهر- حوزه  هنري با چهار فيلم شامل سه اثر سينمايي داستاني و يك مستند در بيست وپنجمين جشنواره بين المللي فيلم فجر شركت مي كند. آخرين ملكه زمين محمدرضا عرب، خدا نزديك است علي وزيريان، مستند درياي پارس منوچهر طياب و پابرهنه در بهشت بهرام توكلي عناوين فيلم هايي هستند كه به تهيه كنندگي سازمان توسعه سينمايي سوره حوزه هنري در جشنواره فيلم فجر حضور خواهند يافت.نوشتن فيلمنامه آخرين   ملكه  زمين را محمد ترابي و محمد رضا عرب عهده دار بوده اند. حوزه هنري همچنين با فيلم درياي پارس به نويسندگي و كارگرداني منوچهر طياب نيز در بخش مستند جشنواره بين المللي فيلم فجر حضور خواهد يافت. مديريت تصويربرداري درياي پارس با ارسطو مداحي گيوي بوده و كار صدابرداري آن توسط محمدرضا دلپاك انجام شده است. اين مستند با موسيقي احمد پژمان و گويندگي حسين محجوب، روي پرده خواهد رفت.