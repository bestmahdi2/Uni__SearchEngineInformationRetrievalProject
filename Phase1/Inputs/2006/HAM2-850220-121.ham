استوني قانون اساسي اروپا را تصويب كرد
فارس: نمايندگان مجلس استوني ديروز، قانون اساسي اتحاديه اروپا را تصويب كردند. به گزارش خبرگزاري فرانسه از تالين، با تصويب متن قانون اساسي اتحاديه اروپا در مجلس استوني، اين كشور به پانزدهمين عضو اتحاديه اروپا تبديل شد كه اين سند را تصويب كرده اند. مارت ماريپو، معاون رئيس مجلس استوني پس از راي گيري درباره اين سند اعلام كرد: «قانون اساسي اتحاديه اروپا با 73 راي موافق و تنها يك راي مخالف تصويب شد.» مجلس استوني در مجموع 101 كرسي دارد.
قانون اساسي اتحاديه اروپا پيش از اجرايي شدن بايد به تصويب تمامي 25 كشور عضو اين اتحاديه برسد.