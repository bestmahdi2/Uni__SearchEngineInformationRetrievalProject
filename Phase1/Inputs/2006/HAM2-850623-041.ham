تغيير چهره طرق ابتلا به ايدز زنگ خطر جدي
گروه اجتماعي- مريم غفاري: رشد 10 برابري بيماريهاي آميزش در 6 سال اخير و افزايش رفتارهاي جنسي به دليل جواني جمعيت كشور از يك سو و تغيير چهره طرق ابتلا به ايدز به سمت روابط جنسي از سوي ديگر، زنگ خطري جدي است كه ضرورت آموزش و اطلاع رساني عمومي در زمينه پيشگيري از ايدز را دو چندان مي  كند.كارشناسان و مسئولان هشدار مي دهند كه در صورت عدم پيشگيري از طريق افزايش سطح آگاهي جامعه در برابر ايدز، احتمال افزايش شمار مبتلايان به ايدز به  دلايل ناشناخته وجود دارد از اين رو، بحث بازنگري نظام جمع آوري اطلاعات در دستور كار وزارت بهداشت قراردارد تا اين ميزان كاهش يابد.براساس اين گزارش، بالاترين رده سني مبتلا به hiv مثبت با 2/40 درصد مربوط به گروه سني 25 تا 34 ساله و 2/30 درصد مربوط به گروه سني 35 تا 44 سال بوده است. از آنجايي كه كشور هنوز به وضعيت همه گيري و نگران كننده در زمينه ايدز نرسيده است، اين يك فرصت تلقي شده و باقي ماندن در مرحله انكار، تهديد است.اين گزارش مي افزايد: تشخيص بيماريهاي مسري مقاربتي مشكل است زيرا عفونت حاد ممكن است بدون علامت باشد و به عوارض وخيمي مانند بيماريهاي التهابي لگن، عقيمي، مرگ و مير و سرطان رحم منجر شود. تماس جنسي با فرد آلوده يا انتقال از مادر آلوده به كودك مهمترين علل ابتلا به اين بيماري به شمار مي روند و خطر سرايت hiv را نيز افزايش مي دهند، لذا آموزش در خصوص پيشگيري از اين بيماري اهميت ويژه اي دارد.
به گزارش ايسنا،  آخرين آمار بيماريهاي آميزشي در كشور بر مبناي تشخيص علتي 200 هزار و 983 نفر و تشخيص علامتي 932 هزار و 889 نفر اعلام شد.
بر اساس توزيع اطلاعات كشوري sti(عفونت هاي آميزشي)و بر اساس تشخيص علتي اين بيماريها در ايران، تعداد موارد شناسايي شده سوزاك 5 هزار و 592 نفر، تريكومونيازيس 101 هزار و 510 نفر، تبخال ژينتال 2 هزار و 964 نفر و سيفليس 795 نفر اعلام شد. اين در حاليست كه تعداد زنان مبتلا به بيماريهاي التهابي لگن 42 هزار و 306 نفر و تعداد موارد التهاب مجراي غيرسوزاكي مردان 3 هزار و 276 مورد گزارش شده است. بر اساس آخرين آمار، درگيرترين گروه سني بر مبناي تشخيص علتي با 69 هزار و 30 نفر مبتلا در رده سني 20 تا 29 سال هستند و سپس گروه سني 30 تا 39 سال با 67 هزار و 962 مبتلا و بالاخره رده سني 40 تا 49 سال با 35 هزار و 214 نفر در رده بعدي قرار دارند. همچنين، بيماريهاي چشمي نوزادان به علت ابتلاي والدين مبتلا به بيماريهاي آميزشي، در 6 هزار و 482 نوزاد دختر و پسر ايراني گزارش شده است.
بر اساس گزارش توزيع اطلاعات كشوري sti و نتايج تست سرولوژيكي سيفليس در ايران از يك ميليون و 562 هزار و 464 نفر از مابين اهدا كنندگان خون، زنان باردار، داوطلبان ازدواج، بيماران آميزشي و غيره و تست r.p.r، حدود 774 نفر با نسبت 50 در 100 هزار نفر جمعيت مثبت گزارش شده است. همچنين، از 310 هزار و 357 نمونه اي كه تست vdrl(تست سيفليس)بر روي آنان انجام شده يكهزار و 379 نفر با نسبت 444 در 100 هزار نفر جمعيت تست vdrl مثبت داشتند.