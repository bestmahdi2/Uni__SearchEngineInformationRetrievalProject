پژوهش
گمراهتان كرده ايم!
همشهري پژوهشي در مورد ميزان آگاهي افكار عمومي از مسائل مربوط به آنفلوآنزاي مرغي انجام داده است. اين پژوهش نشان مي دهد بسياري از مردم مهمترين نكات را در مورد اين بيماري نمي دانند. 79 درصد مصاحبه شوندگان(تهراني هاي داراي تلفن)نام آنفلوآنزاي مرغي را زياد يا خيلي زياد شنيده اند و 92 درصد آنها مي دانند كه اين بيماري براي انسان خطرناك است. اما تنها 45 درصد آنها در مورد راه هاي انتقال بيماري به انسان اطلاع كافي دارند و تنها 36 درصد تمام نكات بهداشتي را كه رعايت آن براي پيشگيري از ابتلا به آنفلوآنزاي مرغي ضروري است مي دانند.
نتيجه اين پژوهش نكته جالب ديگري را هم روشن مي كند: ما(رسانه ها)با به كار بردن اسامي گوناگون براي اين بيماري مردم را گمراه كرده ايم. از ميان نام هاي «آنفلوآنزاي مرغي»، «آنفلوآنزاي فوق حاد پرندگان»، «آنفلوآنزاي پرندگان»، «آنفلوآنزاي طيور» و «آنفلوآنزاي فوق حاد طيور» كه در رسانه ها به كار مي رود، يكي از آنها را به طور غير مستقيم آزموديم و متوجه شديم دست كم 70 درصد مصاحبه شوندگان گمان مي كنند «آنفلوآنزاي فوق حاد پرندگان» بيماري متفاوتي است و بسياري از آنها تصور مي كردند كه اين بيماري براي انسان خطرناك نيست و تنها پرندگان را مبتلا مي كند.
اين پژوهش همچنين روشن مي كند كه 44 درصد مردم عقيده دارندآنفلوآنزاي مرغي دارو دارد، اما تنها 10 درصد اين تصور را دارند كه براي آن واكسن توليد شده است. شايد تصور مردم در مورد در دسترس بودن داروي آنفلوآنزاي مرغي، اختلاف شمار معتقدان به «خطرناك» بودن اين بيماري و معتقدان به «كشنده» بودن اين بيماري را توجيه كند(92 درصد مي دانند خطرناك است ولي فقط 67 درصد عقيده دارند كشنده است).
در اين ميان روشن شد بيش از نيمي از آگاهي هاي مردم در موردآنفلوآنزاي مرغي از طريق تلويزيون، 18 درصد از طريق روزنامه ها و 12و نيم درصد از طريق دوستان و آشنايان به دست آمده است.