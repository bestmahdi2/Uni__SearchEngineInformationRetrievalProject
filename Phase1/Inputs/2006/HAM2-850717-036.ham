كنترل مرزها با هواپيماهاي بدون سرنشين
گروه اجتماعي - فرمانده ناجا از كاهش 20 درصدي جرايم وحشت آفرين در كشور خبر داد و گفت: مرزهاي طولاني و راههاي صعب العبور، سواحل و اتوبان ها از طريق هواپيماهاي بدون سرنشين كنترل مي شود.
سردار مقدم در حاشيه افتتاح اداره آگاهي تهران بزرگ در خصوص خريداري هواپيماي بدون سرنشين اظهار داشت: براي كنترل مرزهاي طولاني و راه هاي صعب العبور از هواپيماهاي بدون سرنشين استفاده مي شود.وي افزود: اين اقدام در پي قرارداد اواخر سال 84 نيروي انتظامي با وزارت دفاع صورت مي گيرد كه طي آن قرار شد چند فروند از اين هواپيماها در چنين روز هايي تحويل ناجا بشود.به گفته رئيس پليس كشور بزودي از اين هواپيماها در ساحل و اتوبان ها نيز استفاده خواهد شد.