تازه ترين تحولات عراق
ايسنا: پارلمان عراق درصدد است تا به منظور تغيير در برخي مفاد قانون اساسي اين كشور كميته ا ي را تحت عنوان كميته  قانون اساسي تشكيل دهد.
ظافر العاني، از نمايندگان پارلمان عراق از جبهه  سني التوافق اظهار داشت: پارلمان قصد دارد تا كميته اي را جهت ايجاد تغييرات در برخي مفاد قانون اساسي كه مورد اعتراض برخي گروه هاي سياسي به ويژه نمايندگان اهل سنت واقع شده، تشكيل دهد تا به اين ترتيب به بررسي مفادي از قبيل فدراليسم، توزيع ثروت هاي طبيعي و عرب گرايي عراق بپردازند.
از سوي ديگر طه الليبي، از نمايندگان جبهه  سني التوافق در پارلمان عراق اظهار داشت كه از طرف يكي از گروه هاي مسلح عراقي با آمريكايي ها وارده مذاكره شده است.
وي كه اشاره اي به نام اين گروه مسلح نكرد، افزود: اين گروه قصد ندارد آمريكايي ها را با درخواست عقب نشيني از عراق با مشكل مواجه كند؛ چرا كه آن را عاملي جهت بروز جنگ داخلي مي داند.
به گفته  اين مقام عراقي، تنها خواسته  اين گروه مسلح تعيين جدول عقب نشيني و آزادي زندانيان است.
از سوي ديگر خبرگزاري آلمان گزارش داد: دولت عراق ديروز براي سومين هفته  متوالي منع آمد و شد در بغداد را به مدت پنج ساعت اعلام كرد.
از سوي ديگر خبرگزاري رويتر گزارش داد: در چارچوب تصميم توكيو مبني بر عقب نشيني از عراق، كاميون هاي حامل خودروهاي زرهي و كاميون هاي نظامي، پايگاه هاي ژاپن در جنوب عراق را ترك كردند.
از سوي ديگر، موفق الربيعي، مشاور امنيت ملي عراق در كنفرانس خبري در بغداد اظهار داشت: نيروهاي امنيتي توانستند حقايق مربوط به حادثه  انفجار در سامرا را كشف كنند.
وي افزود: براساس تحقيقات انجام شده دو عراقي، چهار عربستاني و يك تونسي كه از اعضاي شبكه  القاعده در عراق بودند، در اين حادثه دست داشتند.