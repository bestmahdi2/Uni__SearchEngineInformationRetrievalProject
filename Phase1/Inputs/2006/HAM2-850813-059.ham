سيلاب  ناشي از ساخت و سا ز بي رويه در حاشيه رودخانه هاتهران را تهديد مي كند
فارس: معاون شهرسازي و معماري شهردار تهران گفت: ساخت و سا زهاي بي رويه در حاشيه رودخانه ها نه تنها حريم رودخانه ها را آسيب پذير كرده است بلكه موجب تهديد شهر توسط سيلاب هاي احتمالي شده است.
جليل حبيب اللهيان درباره ساماندهي حريم رودخانه ها به عنوان نقاط پرخطر براي وقوع سيل، تصريح كرد: ساخت و سا زهاي بي رويه در حاشيه رودخانه ها نه تنها حريم رودخانه ها را آسيب پذير كرده است بلكه موجب تهديد شهر توسط سيلاب هاي احتمالي شده است.
وي در پاسخ به اين سئوال كه آيا تغيير كاربري حريم رودخانه ها به نقاط توريستي و گردشگري باعث رونق ساخت و ساز و افزايش ميزان آسيب پذيري رودخانه ها نخواهد شد، تاكيد كرد: ايجاد مراكز گردشگري در حريم رودخانه ها بعضاً از طريق تملك شهرداري و با مشاركت مردم براساس ضوابط طراحي شده در طرح جامع انجام خواهد گرفت و همين امر مانع از ساخت و سازهاي مسكوني در حريم رودخانه ها مي شود.
معاون شهرسازي و معماري شهردار تهران با اشاره به ضوابط در دست تهيه براي تحقق اين هدف، خاطرنشان كرد: حريم رودخانه ها به دليل بي انضباطي در ساخت وساز خطرآفرين هستند به همين دليل ضوابط اجرايي اين طرح در قالب مطالعات سيل و ساماندهي فضاهاي گردشگري و تفريحي حريم رود دره ها بايد هر چه زودتر تهيه شود تا 13 رود دره شهر تهران از آسيب بيشتر محفوظ بمانند.