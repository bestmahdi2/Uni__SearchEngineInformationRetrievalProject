فيلمي براي آشتي دو كشور
گروه ادب و هنر- ياش چوپرا اخبار مربوط به توليد فيلمي سينمايي درباره يك زن ستمديده پاكستاني را تأييد كرد. با اين حال او تأكيد كرد كه هنوز زمان دقيقي را براي ساخت اين فيلم تعيين نكرده است.
به نوشته سايت اينديااف ام، هفته قبل وكيل ممتاز- يك زن جوان پاكستاني- در گفت وگو با رسانه هاي گروهي هند اعلام كرد كه شركت قديمي و معتبر «ياش راج» تحت تأثير قصه زندگي موكل وي قرار گرفته و قصد دارد اين قصه را به صورت يك فيلم سينمايي تهيه و توليد كند.وكيل ممتاز اميدوار است توليد فيلم سينمايي قصه زندگي اين زن باعث شود تا توجه محافل اجتماعي به مشكل وي جلب شود. ياش چوپرا هم اميدوار است توليد اين فيلم به تقويت روابط دوستانه دو ملت و دولت هند و پاكستان كمك كند. فيلم پرفروش قبلي او «ويروزهرا» قصه اي درباره روابط دو كشور همسايه داشت.