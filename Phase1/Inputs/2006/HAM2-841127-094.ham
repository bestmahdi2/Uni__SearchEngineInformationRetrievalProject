اعدام براي قاچاقچيان
سايت جنايي: دادگاهي در اندونزي دو قاچاقچي مواد مخدر را كه براي قاچاق مواد همراه خود بر روي ماموران آتش گشوده بودند به اعدام محكوم كرد.
آندرو 22 ساله و ميوران 24 ساله پس از قرائت راي نهايي در دادگاه احساسي از خود نشان نداده و در مقابل دوربين هاي خبرنگاران نيز لبخند زدند. ميوران كه سردستگي باند فوق را در اختيار داشت پس از شنيدن حكم اعدام خود تنها سرش را به نشانه نارضايتي تكان داد.
دادگاه چهار عضو ديگر از اين مجموعه را نيز به اتهام قاچاق مواد مخدر به حبس ابد محكوم كرد.اين در حالي است كه حكم سه عضو ديگر نيز در ظرف چند روز آينده اعلام خواهد شد.
دادگاه اعضاي اين باند كه اكثر آنها اصليت استراليايي داشتند از تلويزيون استراليا نيز به طور مستقيم پخش شده و اعتراض هاي فراواني را به دنبال داشت. اين در حالي است كه همزمان با تشكيل اين دادگاه مخالفان قاچاق مواد مخدر در اندونزي در دادگاه حضور يافته و پس از اعلام حكم نهايي به نشانه خوشحالي به كف زدن پرداختند.
صدور حكم اعدام براي دو استراليايي اين پرونده واكنش سريع نخست وزير استراليا را به همراه داشته و وي اعلام كرد كه حكم فوق با نوع جرم تناسب نداشته است. دولت استراليا از مخالفان سرسخت اعدام است.
به گزارش بازپرس تحقيق پرونده، اعضاي اين باند مواد مخدر را در بدن خود جاسازي كرده و سپس به قاچاق آن مي پرداختند.
اندونزي از سال 200 تاكنون حداقل 5 نفر را اعدام كرده است.