مانور فرضي مهار كانون آنفلوآنزاي پرندگان در 14 شهر خراسان رضوي برگزار شد
مشهد- مانور مهار كانون آنفلوآنزاي فوق حاد پرندگان به صورت معدوم سازي گله آلوده فرضي، در مشهد و 13شهرستان استان خراسان رضوي انجام شد. مسئول روابط عمومي دامپزشكي خراسان رضوي به ايرنا گفت: 24 اكيپ مجهز و كارآزموده، مهار كانون هاي آنفلوآنزا را براي آمادگي مقابله با شيوع احتمالي اين بيماري انجام دادند.
علي نجفي با اشاره به برگزاري مانور فرضي مقابله با بيماري آنفلوآنزاي پرندگان گفت: اكيپ هاي آموزشي، عمليات قرنطينه اي، امحاء و دفن بهداشتي طيور در كانون هاي آلوده فرضي را انجام دادند.
وي به مردم اطمينان داد كه تاكنون هيچ موردي از بيماري آنفلوآنزاي فوق حاد پرندگان در خراسان رضوي مشاهده نشده است.