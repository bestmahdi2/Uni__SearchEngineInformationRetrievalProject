نگاه دوم
انتخاب يك سرمربي
غلامحسين نوريان،پيشكسوت فوتبال و عضوسابق تيم ملي،درباره تشكيلات فوتبال و انتخاب سرمربي به اين پرسش ها هم پاسخ گفت:
* ظاهراً  در طول 27 سال، 17 رئيس فدراسيون تعويض شده است. يعني تشكيلات مدام سعي كرده است خود را اصلاح كند.
- قطعاً  اين كار عيب بزرگي است. متأسفانه هر كسي هم كه آمده خواسته كه از پايه و نو شروع كند. هر كس بر اساس سليقه خود عمل كرده است و بر اساس آنچه كه ايجاد شده تصحيح و عمل نكرده است.
معني آن اين است كه عمل همه آنها بيهوده بوده است. اين همه هزينه مي كنند تا نفر بعدي كه آمد دوباره از نو شروع كند!  اين رويه، منطقي به نظر نمي رسد.
* گفته مي شود كه 100 ميليارد تومان بودجه سالانه فوتبال ايران است. به نظر شما با اين بودجه چه مي توان كرد و چه كاري شده است؟
- به عقيده من يك چندم اين رقم هم كه هزينه مي شد باز هم با وضعيت كنوني، تفاوت چنداني نمي كرد. يعني بر اساس هزينه ها بازدهي نداشته ايم. اين مخارج كه بايد هزينه بنيه فوتبال و جوانان مشتاق فوتبال شود صرف امور به اصطلاح حرفه اي گري شده و نتايج آن هم كه مطلوب نيست.
* نظرتان درباره انتخاب يك مربي ايراني براي تيم ملي چيست؟
-امروزه موضوعي مطرح است كه به سابقه آن برمي گرديم. وقتي شخصي را در رأس يك امر مي گذاريم بايد قابل دفاع باشد كه او توانايي و ظرفيت چنين كاري را دارد. در طول سالهاي گذشته مربيان تيم هاي ملي ما در حد و اندازه جايگاه خود نبوده اند؛ به اين دليل اعتبار تيم ملي ما مدام پايين آمده است.
* يعني بايد مربي تيم ملي خارجي مي آورديم؟
- شايد يكي از كارهاي مهم اين بود كه فدراسيون مدرساني را مي آورد كه مربيان در قد و اندازه تيم ملي را شناسايي و موقعيت آنها را ارتقا دهند.
* ببينيد در انگليس مربيان خيلي خوبي حضور دارند اما براي تيم ملي يك مربي اتريشي مي آورند كه فوتبال آنها با انگليس بسيار فاصله دارد.
- به نظر من هر كشوري را بايد با توجه به شرايط آن نقد و بررسي كرد. وقتي شما در يك كلاس بالا قدم مي گذاريد بايد دنبال آدمهايي برويد كه ظرفيت شما را كامل كنند نه اين كه صرفاً   به دليل بستن يك قرارداد و گرفتن پول هدف مشخصي را دنبال كنند. آيا همه هدف ما رفتن به جام جهاني بود و يا ما بايد در اين جام نتايجي هم به دست مي آورديم؟ آيا اين اهداف به طور مشخص تعريف و برنامه ريزي شده بود؟
ما مربياني داريم كه دستاوردهاي آنها در تيم هاي مختلف، متفاوت بوده است، چرا؟ پاسخ روشن است بايد به شايسته سالاري برسيم. به اندازه آنها از آنها انتظار داشته باشيم.
به ياد دارم كه سالها پيش مدرسي آوردند به نام دتمان كرامر كه او مربيان را گلچين كرد و مربيان بسيار خوبي از ميان آنها پيدا شد و بسياري از آنها مربيان تيم ملي شدند. بايد ساختاري به مسائل توجه كنيم.