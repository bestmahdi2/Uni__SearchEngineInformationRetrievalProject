سارقان، موتورسيكلت هاي اوراقي را به افغانستان مي بردند
با دستگيري اعضاي يك باند سرقت موتورسيكلت در كاشان مشخص شد سارقان موتورسيكلت ها را پس از اوراق كردن به افغانستان منتقل مي كردند.
به گزارش معاونت آگاهي ناجا، در پي افزايش سرقت موتورسيكلت در شهرستان كاشان ماموران اداره مبارزه با سرقت تلاش گسترده اي را براي شناسايي و دستگيري عاملان سرقت ها آغاز نمودند.
به اين ترتيب با انجام مراقبت هاي غير محسوس در سطح شهر كاشان، دو سارق افغاني دستگير شدند.
دربازجويي از سارقان افغاني آنها اعتراف كردند كه تاكنون حداقل 10 دستگاه موتورسيكلت را از كاشان سرقت كرده و پس از اوراق نمودن اين موتورسيكلتها، وسايل آن را با جاسازي در برخي از خودروها به افغانستان منتقل كرده و در آنجا بار ديگر آنها را مونتاژ مي كرده اند.
با اعترافات اين سارقان، سه عضو ديگر باند نيز در گاراژي در قم دستگير شدند كه در مخفيگاه آنها 8 دستگاه موتورسيكلت كه به طور ماهرانه اي اوراق شده و در صندوق هاي فلزي جاسازي شده بود كشف گرديد.
بررسي بر روي اين پرونده درخصوص ساير سرقت هاي اين باند ادامه دارد.