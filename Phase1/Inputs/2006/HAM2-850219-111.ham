موافقت آمريكا با افزايش توان دفاعي پاكستان
اسلام آباد _ ايرنا: در نشست  گروه  مشاوران  دفاعي  پاكستان  و آمريكا در اسلام آباد، موافقت  شد كه  توانايي  سلاح هاي  متعارف  پاكستان  افزايش  يابد.به  گزارش  تلويزيون  دولتي  پاكستان  در اين  مذاكرات  كه  پنج  روز طول كشيد دو طرف  توافق  كردند براي  مقابله  و جنگ  با تروريزم  سلاح هاي  لازم  تهيه  و در مورد روابط  عميق  و پايدار بين  دو كشور، بازنگري  شود.
ژنرال  طارق  وسيم  قاضي  معاون  وزارت  دفاع  پاكستان  در اين باره  گفت : موضوع  قرارداد همكاريهاي  اتمي  هند و آمريكا نيز در اين  نشست ها مطرح  و نظرات  اسلام آباد نيز اعلام  شد.
در پايان  اين  نشست ها دو طرف  با صدور بيانيه اي  مشترك  موضوع  اصلي  مذاكرات گروه  مشاوران  دفاعي  را حول  روابط دراز مدت  و استراتژيك  بين  پاكستان  و آمريكا اعلام  كردند.
دو طرف  نظرات  خود را در مورد اهميت  روابط پاكستان  و آمريكا مطرح  و پيرامون  تحكيم  روابط دفاعي  و تقويت  آن  بحث  و گفت  و گو كردند.
همچنين  اعلام  شد كه  در اين  دور از مذاكرات  معاونين  گروه هاي  كاري  يكي  از زير مجموعه هاي  اعضاي  گروه  مشاوران  دفاعي ، ضرورت  بالابردن  توانايي  دفاعي پاكستان  را مطرح  كردند.
در اين  بيانيه  آمده  است  كه  دو طرف  توانايي  سيستم هاي  دفاعي  و تجهيز آنها را بازنگري  خواهند كرد.
همچنين  در نشست هاي  جداگانه  گروه ، همكارهاي  نظامي  دو كشور راه هاي  افزايش روابط دو جانبه  نظامي  بين  اسلام آباد و واشنگتن  بررسي  شد.
در اين  نشست ها نيز جدولي  براي  تمرينات  دفاعي  مشترك  و آموزش  در سال 2007 ميلادي  تهيه  شده  است .
اين  بيانيه  اضافه  مي كند كه  معاونين  امنيتي  گروه  كاري  مشترك  پيرامون طرح  دستيابي  تجهيزات  آمريكايي  و تعميرات  آن  با استفاده  از برنامه  فروش خارجي  بازنگري  كردند.