شكار بي رويه و تخريب زيستگاه ها حيات وحش را تهديد مي كند
مهر: 126 گونه پستاندار هم اكنون در سطح زيستگاه هاي كشور زيست مي كنند كه البته شكار بي رويه و تخريب زيستگاه ها، حيات اين وحوش را تهديد مي كند. اسماعيل كهرم با بيان اين مطلب افزود: شكار بي رويه و تخريب زيستگاه ها در سالهاي اخير مهمترين عامل از بين رفتن گونه هاي جانوري در ايران است.وي متذكر شد:
حيات وحش ايران محل زندگي انواع گربه سانان بود ولي تعدادي از آنها مانند ژيان ايران و ببر مازندران از بين رفته و تنها 8 نوع گربه در حيات وحش ايران زندگي مي كنند.عضو هيأت امناي جبهه سبز ايران افزود: در راس گربه سانان ايران، يوزپلنگ قرار دارد كه با از بين رفتن زيستگاه هاي آن در قاره آسيا اين حيوان تنها در ايران زيست مي كند. عضو هيأت امناي جبهه سبز ايران با اشاره به شكار بي رويه حيات وحش طي سالهاي اخير گفت: شكار بي رويه حيات وحش توسط شكارچيان به لحاظ فقر مالي نيست بلكه اين شكارها ناشي از فقر آگاهي و اطلاعات شكارچيان است.