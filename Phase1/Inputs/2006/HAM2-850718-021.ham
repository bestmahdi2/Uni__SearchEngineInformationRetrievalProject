بررسي اهميت خواب در افراد مختلف
وقتي به اندازه كافي نمي خوابيد
ترجمه: مهدي ملك محمد
خواب براي سلامتي و بهزيستي انسان ها حياتي است. اما ميليون ها نفر از مردم به ميزان كافي نمي خوابند و با كمبود خواب مواجهند.
براي مثال، بررسي هاي انجام شده توسط بنياد ملي خواب آمريكا در طي سال هاي 2004-1999، نشان داده است كه حداقل 40 ميليون نفر از مردم آمريكا به بيش از 70 اختلال گوناگون خواب مبتلا هستند و 60 درصد از بزرگسالان در اين كشور گزارش كرده اند كه چند شب را در هفته از مشكلات خواب رنج مي برند. بسياري از افرادي كه با اين مشكلات دست به گريبانند، توسط متخصصين تشخيص داده نمي شوند. علاوه بر اين، بيش از 40 درصد از بزرگسالان در آمريكا، برخي اوقات خواب آلودگي هاي شديدي را در طي روز تجربه مي كنند كه باعث اختلال در فعاليت هاي روزمره شان مي گردد. به علاوه 69 درصد از كودكان، دو سه روز در هفته، يك يا چند مشكل خواب را تجربه كرده اند.
نشانه هاي بي خوابي مفرط
به گفته دكتر ديويد. اف. دينگز- روان شناس و متخصص خواب در دانشگاه پنسيلوانيا- تحريك پذيري، دمدمي بودن و بازداري زدايي برخي از نشانه هاي اوليه اي هستند كه شخصي كه داراي مشكل بي خوابي است، تجربه مي كند. اگر فردي كه از خواب محروم شده است بعد از بروز نشانه هاي اوليه اي كه گفته شد، نخوابد، حافظه تضعيف مي شود و قادر به حل يك مسأله پيچيده و تازه نيست. هنگامي كه فرد به اوج بي خوابي برسد، دچار خواب هاي خيلي كوتاه- به مدت 10-5 ثانيه- مي شود كه آن موجب خطا هايي در توجه فرد به محيط و چرت زدن هنگام انجام فعاليت هايي مانند رانندگي يا مطالعه مي شود و در نهايت نيز شخص دچار توهم مي شود.
ميزان خواب مورد نياز
ميزان خواب مورد نياز براي هر فردي متفاوت از بقيه افراد است. در كل، اگر بزرگسالان سالم به طور متوسط، نياز به 8 ساعت خواب در شب دارند. البته، برخي افراد قادرند كه كمتر از 6 ساعت بخوابند و در عين حال در هنگام بيداري خواب آلود نباشند. برخي نيز اگر كمتر از 10 ساعت بخوابند، نمي توانند كارهايشان را به خوبي انجام دهند.
مشكلات خواب
روان شناسان و ديگر دانشمنداني كه دلايل اختلالات خواب را مطالعه كرده اند، نشان داده اند كه برخي از مشكلات خواب، به صورت مستقيم يا غير مستقيم با ناهنجاري هايي در سيستم هاي زير ربط دارد:
- سيستم هاي زيستي بدن.
- سيستم مغزي و عصبي.
- سيستم قلبي- عروقي.
- كاركردهاي سوخت و سازي بدن.
- سيستم ايمني بدن.
به علاوه، شرايط ناسالم، اختلالات و بيماري ها كه در ذيل مي آيد نيز مي تواند علت مشكلات خواب باشد:
- بي خوابي ناشي از مسايل آسيب شناختي و سوانح.
- پرتنشي و افزايش يافتن خطر بيماري هاي قلبي- عروقي.
- اختلالات هيجاني(مانند؛ افسردگي و اختلالات دو قطبي).
- چاقي(كه مي تواند شامل اختلال در سوخت و ساز و بيماري قند باشد).
- اعتياد به مواد مخدر و الكل.
كاركنان شيفت شب، پزشكان(با متوسط خواب 5/6 ساعت در شبانه روز و دستياران پزشكان با متوسط خواب 5 ساعت در شبانه روز)رانندگان ماشين هاي ترانزيتي، والدين نوزادان، گروههايي هستند كه به طور خاص در معرض خطر محروميت از خواب هستند.
چگونگي تأثير محيط و رفتار
استرس، اولين علت مشكلات بي خوابي هاي كوتاه مدت است. استرس زاها در اكثر افراد شامل فشارهاي مربوط به مدرسه يا كار، يك مشكل خانوادگي يا زناشويي و يك بيماري وخيم يا مرگ يكي از اعضاي خانواده مي باشد.
معمولاً مشكل خواب، هنگامي كه موقعيت استرس زا سپري مي شود، از بين مي رود. هر چند اگر مشكلات كوتاه مدت خواب از ابتدا به طرز مناسبي كنترل نشود، مي تواند بعد از سپري شدن موقعيت استرس زا به صورت طولاني مدت باقي بماند. نوشيدن الكل يا نوشيدينهاي محتوي كافئين، ورزش كردن پيش از خواب، پيروي از يك برنامه نامنظم و كاركردن يا انجام فعاليت هاي شديد و ذهني قبل از خواب، مي تواند خواب را مختل كند.
ممكن است كه خواب براي كارگراني كه به صورت شيفتي كار مي كنند، فرّار و دست نيافتني باشد. يك مطالعه نشان داده است كه كارگران شيفتي، 2 تا 5 ساعت بيشتر از كارگران ديگر احتمال دارد كه در حين روز در موقع انجام كار به خواب بروند.
مسافرت نيز خواب را مختل مي كند. به خصوص در وضعيتي كه پرواز زدگي نام دارد و مسافرت در طول مناطقي كه از لحاظ زمان متفاوت هستند. اين مسأله مي تواند ريتم شبانه روزي يا زيستي بدن را به هم بريزد.
عوامل محيطي اي همچون يك اتاق بسيار گرم يا بسيار سرد، بسيار شلوغ يا بسيار روشن نيز مي تواند مانع يك خواب راحت باشد. دوري از فرزندان يا ديگر اعضاي خانواده نيز مي تواند خواب را مختل كند. اگر شما در كنار كسي كه عادت هاي خوابيدن متفاوتي دارد، خروپف مي كند، نمي تواند بخوابد يا مشكلات خواب ديگري دارد، قرار بگيريد، باعث مي شود كه خوابتان مختل شود.
مشكلات سلامتي و اختلالات خواب
تعدادي از مشكلات جسمي نيز مي تواند در خوابيدن مداخله كند. براي مثال، دردهاي مفاصل و ديگر وضعيت هايي كه باعث بروز درد مي شوند، كمردرد و... باعث مي شوند كه خواب به خوبي صورت نگيرد. مطالعات همه گير شناختي نشان مي دهند كه شكايت هاي مربوط به خواب كه افراد گزارش مي دهند با افزايش خطر نسبي بيماري هاي قلبي- عروقي مرتبط است.
براي زنان، بارداري و جابه جايي هورموني- كه موجب نشانه هاي پيش از قاعدگي يا يائسگي مي شوند- كه همراه گُر گرفتگي است، مي تواند مُخل خواب باشد.
در نهايت، داروهاي خاصي همچون بادبرها، استروئيدها و داروهايي كه براي فشار خون بالا، آسم يا افسردگي تجويز مي شوند باعث مشكلات خواب به عنوان يك اثر جنبي مي شود.
بر طبق چهارمين راهنماي تشخيصي و آماري اختلالات رواني(dsm-iv)در برخي از اختلالات روان شناختي خستگي يك نشانه عمده و اصلي است. اختلال افسردگي عمده(شامل افسردگي پس زايماني)و اختلال افسردگي جزيي از جمله اين اختلالات هستند.
نوجوانان، مشكلات خواب و مواد مخدر
برطبق يك مطالعه بلندمدت كه در آوريل 2004 تحقيق باليني و تجربي منتشر شد. نوجواناني كه پيش از سن مدرسه رفتن، عادات خواب بدي داشتند، بيش از دو برابر ديگران احتمال دارد كه از مواد مخدر استفاده كنند. اين يافته كه توسط دانشگاه ميشيگان به دست آمده است، بخشي از يك مطالعه سلامت خانواده است كه 257 پسر و والدين آنها را براي مدت 10 سال در نظر گرفته است. اين مطالعه، يك ارتباط معني دار بين مشكلات خواب در كودكان و استفاده از مواد مخدر طي سال هاي بعد يافته است. اين داده هاي بلند مدت، هنوز در مورد دختران موجود نيست.
محققين اعتقاد دارند كه مشكلات خواب در دوران كودكي ممكن است يك علامت براي پيش بيني خطر اعتياد در سنين نوجواني باشد و اين كه ممكن است يك عامل زيستي مشترك، بنيان هر دو صفت باشد.
كودكان و اختلالات خواب
كابوس ها- روياهايي با محتواي زنده و شفاف و آشفته هستند. كابوس ها معمولاً شامل يك بيداري فوري و به يادآوري كامل محتواي رويا هستند.
ترس هاي خواب- اغلب به عنوان كابوس هاي شديد توصيف مي شوند. همانند كابوس ها، اغلب در دوران كودكي روي مي دهند. ويژگي هاي يك ترس خواب عبارتند از: برانگيختگي، اضطراب، گشادي مردمك چشم ها، تعريق و افزايش فشار خون. كودك، وحشت زده به نظر مي رسد، جيغ مي كشد و معمولاً براي چند دقيقه آرام نمي شود. بعد از آن آرام مي شود و دوباره به خواب مي رود. وحشت هاي خواب معمولاً در اوايل شب روي مي دهند و با خوابگردي نيز همراه است. كودك اتفاقات ترسناك را يا اصلاً به ياد نمي آورد و يا تنها يك خاطره مبهم از آن دارد.
پيامدهاي خواب كم
به گزارش كميسيون ملي تحقيق اختلالات خواب آمريكا، افرادي كه مبتلا به بي خوابي شديد هستند، مسبب اصلي اتفاقات و حوادث خطرناك هستند. هر ساله هزينه اختلالات خواب و بي خوابي در آمريكا، 9/15 ميليون دلار به صورت هزينه مستقيم و 50 تا 100 بيليون دلار به صورت هزينه غيرمستقيم در سال مي باشد. همچنين، چرت زدن و ناگهان به خواب رفتن در هنگام رانندگي باعث حداقل 100 هزار تصادف، 71 هزار آسيب ديدگي و 1550 مرگ در هر سال در آمريكا است.
جوانان كه در برابر اثرات بي خوابي مزمن آسيب پذير هستند، در بيش از نيمي از تصادفاتي كه به دليل به خواب رفتن در بزرگراه ها اتفاق مي افتد دخيل هستند. بي خوابي همچنين در يادگيري جوانان اختلال ايجاد مي كند. در آمريكا، 60 درصد از دانش آموزان مدارس راهنمايي و دبيرستان گزارش كرده اند كه در طول روز خسته هستند و 15 درصد از آنها اذعان دارند كه در سر كلاس چرت مي زنند.
به گزارش وزارت حمل و نقل آمريكا، يك درصد از 4 درصد كل تصادفات بزرگراه ها به دليل بي خوابي است و 4 درصد از اين تصادفات منجر به فوت مي شود.
عوامل خطرزاي تصادفات رانندگي با حالت خواب آلود:
1 - رانندگي در اوايل صبح و يا اواخر شب.
2 - بيماران مبتلا به بي خوابي مفرط غيرقابل درمان.
3 - افرادي كه 6 ساعت يا كمتر را در هر روز مي خوابند.
4 - جوانان.
5 - رانندگان كاميون هاي ترانزيتي.
6 - كارگران شيفت شب.
7 - پزشكان.
خواب شبانگاهي خوب
به گفته متخصصين، يك خواب شبانه به 5 مرحله كه مكرراً جابه جا مي شوند، تقسيم مي شود كه با نوع موج مغزي اي كه خواب ملايم يا عميق را نشان مي دهد، تعريف مي شوند. نزديك صبح، در سرعت حركت چشم ها افزايش ديده مي شود. ماهيچه هاي بدن سست مي شوند و رويا ديدن اتفاق مي افتد و خاطرات جديد در مغز تحكيم مي شود.
ارزش حيات بخش خواب هنگامي كه فرد چرت مي زند و به كرات بيدار مي شود، كاهش مي يابد. اين مسأله باعث جابه جا شدن الگوهاي موج مغزي مي شود. معتادان كه بيشتر اوقات چرت مي زنند و به كرات بيدار مي شوند، كاركرد ذهني شان در طول روز تضعيف مي شود. درمان هاي خاصي مانند درمان شناختي- رفتاري به افراد ياد مي دهد كه چگونه الگوهاي تفكر و رفتار خود را باز شناسند و آنها را در جهت حل مشكلاتشان تغيير دهند. اخيراً اين نوع درمان در حل مشكلات خواب افراد بسيار سودمند نشان داده شده است.
بر طبق رهنمودهاي متخصصين خواب، روش هايي براي مقابله با مشكلات خواب وجود دارد كه عبارتند از:
1 - داشتن يك برنامه منظم براي خوابيدن و بيدار شدن.
2 - ننوشيدن يا نخوردن كافئين در طي 6 ساعت قبل از خواب و به حداقل رساندن استفاده از آن در طول روز.
3 - نكشيدن سيگار، به خصوص نزديك به زمان خواب.
4 - اجتناب از الكل و غذاي سنگين قبل از خواب.
5 - ورزش منظم.
6 - كم كردن شلوغي، نور زياد و دماي بسيار گرم يا بسيار سرد جايي كه مي خوابيد.
7 - تعيين يك زمان خواب منظم و به بستر رفتن در همان زمان.
8 - بيدار شدن بدون زنگ ساعت.
9 - رفتن به بستر در اوايل شب.
اين روش ها تضمين مي كند كه شما خواب كافي اي داشته باشيد.
بي خوابي و درمان شناختي- رفتاري
درمان شناختي- رفتاري به ميزان 80-70 درصد در كمك به افرادي كه مبتلا به بي خوابي مزمن هستند، موفق بوده است. تقريباً يك سوم از افرادي كه مبتلا به بي خوابي هستند، پس از درمان به خواب نرمالي دست مي يابند و 50 درصد نيز نشانه هاي بي خوابي شان كاهش مي يابد و 60-45 دقيقه بيشتر مي خوابند. هنگامي كه بي خوابي همراه با اختلالات روان شناختي اي همچون افسردگي باشد، درمان اوليه بايد وضعيتي را كه علت اصلي آن بيماري بوده، هدف قرار بدهد. اما گاهي اوقات حتي بعد از حل وضعيت به وجود آورنده، ممكن است بي خوابي هنوز وجود داشته باشد.
متخصصان باليني از دفتر خواب براي به دست آوردن يك تصوير دقيق از الگوي خواب هر فرد، استفاده مي كنند. زمان رفتن به بستر خواب، زمان بيدار شدن، زمان به خواب رفتن، تعداد و زمان هاي بيدار شدن، زمان خواب واقعي و كيفيت خواب، توسط فرد مبتلا به بي خوابي در اين دفتر ثبت مي شود.
يك فرد عادات خواب ضعيف(تماشاي تلويزيون در بستر خواب يا زياد خوردن قبل از خواب)و الگوهاي نامنظم خواب(بسيار دير خوابيدن، به مدت طولاني در طول روز چرت زدن)را براي جبران بي خوابي در شب، نشان مي دهد. برخي بيماران نيز يك ترس از نخوابيدن و نگراني در مورد پيامدهاي نخوابيدن را نشان مي دهند. درمان هايي كه عادات ضعيف خواب و باورها و نگرش هاي نادرست در مورد خواب را هدف قرار مي دهند، نتيجه مي دهد اما گاهي اوقات. داروها، ممكن است در قطع دوره بي خوابي نقش داشته باشند، اما درمان هاي رفتاري براي تغيير دادن شرايطي كه بي خوابي را تداوم مي بخشد، ضروري هستند.
در افكاري همچون؛ من امشب ساعت 8 مي خوابم يا من براي خوابيدن دارو مصرف مي كنم يا من در مورد بي خوابي ام كاري نمي توانم بكنم يا اگر خوابم نمي برد، پس بيمار هستم. بايد تغيير اساسي داده شود. اين افكار بسيار زياد برخواب متمركز هستند كه اين مسأله مي تواند باعث اضطراب بشود. خواب نزديك شما خواهد شد هنگامي كه شما به دنبال آن نگرديد. آنچه در بسياري موارد نتيجه بخش است، يكسان كردن يا منحصر كردن خواب فرد با دادن كنترل بيشتر به فرد بر خوابش مي باشد. فرد مي تواند دفتر خواب را براي يكي دو هفته داشته باشد و اطلاعاتي را كه قبلاً در مورد آن بحث كرديم، ثبت كند و متخصص باليني ميزان زمان صرف شده در بستر خواب با ميزان واقعي خواب را كنترل مي كند. سپس متخصص باليني مي تواند به بيمار بگويد كه يا ديرتر به بستر برود و يا زودتر و يا هر چيز ديگر. اين روش مدت زمان خواب را بهبود مي بخشد، زيرا از يك موقعيت محروميت خفيف از خواب كه منتج به كاهش اضطراب پيرامون خواب مي شود، استفاده مي كند. براي جلوگيري از به خواب رفتن در طول روز، به بيماران گفته نمي شود كه خواب خود را محدود به كمتر از 5 ساعت كنند.
فرد همچنين مي تواند كنترل بيشتري بر محرك هاي محيط اتاق خوابش داشته باشد. اين مي تواند شامل رفتن به بستر خواب تنها هنگامي كه خواب آلود است، بيرون آمدن از بستر هنگامي كه نمي تواند بخوابد، بيرون آمدن از بستر در يك زمان ثابت در هر صبح(منجمله روزهاي تعطيل)و اجتناب از چرت هاي روزانه.
در نهايت، فرد مي تواند فنون آرميدگي را به عنوان بخشي از درمان بگنجاند. براي مثال، فرد مي تواند خودش يك ساعت قبل از رفتن به بستر به آرميدگي و آرام شدن بپردازد و زماني را به ثبت دلمشغولي ها و برنامه هاي روز بعد اختصاص دهد.
بعد از شناسايي الگوهاي تفكر ناكار آمد، متخصص باليني تفسير ديگري را از آنچه براي شخص مضطرب كننده است، عرضه مي دارد. بدينگونه كه فرد مي تواند در مورد بي خوابي اش به روش متفاوتي فكر كند. چند روش براي تغييرات اساسي شناخت افراد عرضه شده است كه عبارتند از:
- داشتن انتظارات واقع بينانه.
- مقصر ندانستن بي خوابي براي خراب شدن كل روز.
- احساس نكنيد كه بي خوابي در يك شب باعث پيامدهاي وحشتناكي خواهد شد.
- به ميزان بسيار زياد به خواب اهميت ندهيد.
- و در نهايت، قدري در برابر اثرات بي خوابي تحمل داشته باشيد.
منبع: سايت اينترنتي انجمن روان شناسي آمريكا