مخالفت با پولي شدن اي ميل
گروه دانش و فناوري- محمدتقي رسولي: شركت هاي بزرگ كه اي ميل مي دهند، گفته اند كه براي ارسال مستقيم نامه الكترونيكي بدون فيلترينگ، پول مي گيرند. گروه هاي مختلف مردم از اين خبر شاكي شده اند و گفته اند كه اين كار باعث فاصله اندازي بين فقير و غني در دنياي اينترنت مي شود.
شركت اي او ال اخيراً سرويس جديدي را معرفي كرده كه با استفاده از آن كاربران مي توانند با پرداخت هزينه اي ميل خود را مستقيماً به مقصد ارسال نمايند و مرحله فيلترينگ را حذف نمايند. البته اي او ال اين سرويس را به منظور امور تجاري و شركت هاي تجاري ارائه داده است.
ديگر ارائه دهنده سرويس اي ميل يعني ياهو نيز در ماه آينده اقدام به آزمايش سرويس مشابه خود خواهد نمود. البته اين سرويس ياهو اختياري بوده و كاربران قديمي مي توانند از اي ميل هاي خود استفاده نمايند ولي كساني كه علاقه به سرويس جديد دارند و مي خواهند از رسيدن اي ميل خود بدون فيلترينگ به مقصد مطمئن شوند مي توانند سرويس جديد را خريداري نمايند.
مسئولان سايت moveon.org اعتقاد دارند كه طرح جديد اي او ال در واقع حركت به سوي نابودي بوده و به زودي سرويس اي ميل  اي او ال بي مصرف مي شود زيرا با وجود سرويس هاي متفاوت، متنوع و كارآمد زياد جهت اي ميل بر روي اينترنت، بعيد است كاربران اقدام به پرداخت هزينه براي اين كار نمايند.
علاوه بر گروه moveon، گروه محافظه كار rightmarch.com، انجمن هاي كارگري و گروه هاي اينترنت همگي مخالفت خود را با اين طرح اعلام نمودند. با اين حال سخنگوي اي او ال اعلام نمود كه بر مواضع خود باقي خواهند ماند و كاري به اظهارنظرهاي گروه هاي سياسي نخواهد داشت.
منبع: computer world.com