موفقيت سلطان و دلقك
گروه ادب و هنر- درام تاريخي و پرفروش «سلطان و دلقك»،  در 15 رشته مراسم جوايز «دائگونگ» نامزد دريافت جايزه شده است. جوايز «دائگونگ» مطرح ترين مراسم جوايز سينمايي در كره جنوبي است.
به نوشته سايت اينترنتي كونگ فوسينما، اين اولين بار در تاريخ برگزاري مراسم جوايز «دائگونگ» است كه يك فيلم سينمايي مي تواند در اين تعداد رشته نامزد دريافت جايزه شود. فيلم هاي «تايپون» و «به دانگما گلئول خوش آمديد» با نامزد شدن در 12 و 9 رشته در مقام هاي بعدي قرار مي گيرند. «سلطان و دلقك» در رشته هايي مثل بهترين فيلم، كارگردان(لي جون اك)،بازيگران مرد نقش اول و مكمل،  بازيگر زن نقش مكمل، بازيگر تازه وارد، فيلمنامه، فيلمبرداري، نورپردازي، تدوين، موسيقي، طراحي، لباس و صحنه نامزد دريافت جايزه است.در جشنواره فيلم دائگونگ 49 فيلم سينمايي از بين 74 محصول سال 2005 سينماي كره به نمايش درمي آيد. اين جشنواره داخلي كار خود را 21 جولاي آغاز مي كند.