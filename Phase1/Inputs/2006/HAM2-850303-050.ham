خط لوله صلح در انتظار پذيرش پيشنهاد ايران در مورد قيمت گاز است
گروه اقتصادي: براساس گزارش منابع خبري پاكستان در مذاكرات سه جانبه نمايندگان ايران، هند و پاكستان در اسلام آباد طرفين در زمينه قيمت به توافق دست نيافتند.
به گزارش خبرنگار ما طرح خط لوله صادرات گاز ايران به پاكستان و هند از سال 1992 مطرح است و به رغم انتشار گزارش هايي در مورد تمايل هند و پاكستان به اجراي طرح هاي جايگزين ازجمله خط لوله گاز تركمنستان نياز دو كشور پرجمعيت هند و پاكستان به گاز تلاش آنان را به كسب فرصت هاي موجود ازجمله طرح خط لوله ايران متوقف نكرده است.
دو كشور هند و پاكستان علاوه بر اين به رغم اقتصادي بودن طرح خط لوله صادراتي ايران با مطرح كردن طرح هاي جايگزين در تلاش هستند تا قيمت هاي موردنظر خود را به طرف ايراني تحميل كنند. در حال حاضر كليه موارد فني و اجرايي طرح حل شده و اختلاف اصلي قيمت گاز صادراتي است.
طرف هاي هندي و پاكستاني خواهان قيمت هاي ثابت و منطقه اي هستند درحالي كه ايران خواهان تعيين قيمت براساس قيمت هاي جهاني است.