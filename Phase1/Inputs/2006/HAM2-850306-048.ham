پارلمان بلغارستان توافقنامه استقرار پايگاه هاي آمريكا را تصويب كرد
ايرنا: پارلمان  بلغارستان  ديروز با ناديده  گرفتن  مخالفت  گسترده  مردم  اين كشور با استقرار نيروهاي  آمريكايي ، توافقنامه اي  را تصويب  كرد كه  به آمريكا اجازه  استقرار سه  پايگاه  نظامي را در خاك  بلغارستان  مي دهد.
به  گزارش  رويترز از صوفيه ، براساس  اين  توافقنامه ، آمريكا مي تواند تا2 هزار و 500 سرباز را به  بلغارستان ، اين  كشور فقير عضو سازمان  پيمان آتلانتيك  شمالي (ناتو)اعزام  كند.
اين  اقدام  در حالي  صورت  مي گيرد كه  آمريكا تمركز نيروهاي  خود را ازپايگاه هاي  بزرگ  مربوط به  دوران  جنگ  سرد در اروپاي  مركزي  و آسيا، به پايگاه هاي  كوچك تر در نزديكي  نقاط بالقوه  بحراني  خاورميانه  و آفريقا، تغيير مي دهد.