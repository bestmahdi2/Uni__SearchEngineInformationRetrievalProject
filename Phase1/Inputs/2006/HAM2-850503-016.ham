واگذاري سهام 16 شركت زيرمجموعه ايران خودرو
ايسنا: سهام 16 شركت ايران خودرو به ارزش 200 ميليارد تومان به بخش خصوصي واگذار شد.
مديرعامل شركت گسترش صنايع ايران خودرو،  با بيان اين مطلب گفت: ايران خودرو 16شركتي را كه در آن ها سهام داشته واگذار كرده است كه حجم معاملات يكي از آن ها به تنهايي 45 ميليارد تومان بوده است. مرزبان گفت: البته در خصوص فروش دو شركت نيز با توجه به اصل 44 با مشكل مواجه بوديم كه با ابلاغيه بند «ج » اصل 44 قانون اساسي برطرف شده است و اميدواريم اين دو شركت را كه جزو 12 شركت ديگر براي فروش است نيز به فروش برسانيم. وي ادامه داد: البته براي فروش شركت ها يك مشكل وجود دارد و آن اين كه با توجه به افت شاخص ها، قيمت شركت ها واقعي نيست كه اميدواريم بورس با ابلاغيه اخير رونق گيرد و بتوانيم اين كار را انجام دهيم.