شاهرخ خان ركورد شكني مي كند
گروه ادب وهنر: كاپي الوداع نهي كهنا(كاپي خداحافظي نكن)بعد از شروع پرفروش خود در هند، در آمريكا و اروپا هم با استقبال بسيار زياد تماشاگران سينما روبه روشد.
به نوشته سايت اينديا اف ام، درام خانوادگي و جوان پسند شاهرخ خان- سوپراستار مسلمان سينماي هند- در 3 روز اول نمايش خود در آمريكا نزديك 5/1 ميليون دلار فروش كرد. فيلم كه در 68 سالن سينما به روي پرده رفته است، مقام هفدهمين فيلم جدول هفتگي فروش را به خود اختصاص داد. قبل از اين فيلم هاي ويروزهرا و گاهي خوشي گاهي غم(هر دو با بازي شاهرخ خان)با افتتاحيه هايي يك ميليون دلاري در اين كشور به روي پرده سينماها رفته بودند.
كاپي الوداع نهي كهنا در انگلستان هم در رديف ششم جدول هفتگي فروش نشست. فيلم با نمايش در 60 سالن سينما نزديك 2 ميليون دلار فروش داشت. فروش افتتاحيه فيلم در استراليا هم نزديك يك ميليون دلار بوده است. تحليلگران اقتصادي سينما از قبل پيش بيني چنين موفقيت عظيمي را براي اين فيلم مي كردند.اين فيلم را كاري جوهر كارگرداني و تهيه كرده كه دو فيلم قبلي اش كوچ كوچ هوتاهه و گاهي خوشي گاهي غم هم جزو كارهاي پرفروش سينماي هند بوده اند. در گاپي الوداع نهي كهنا بازيگران معروف ديگري مثل آميتاب باچان، راني موآجي، آبيشك باچان و پريتي زينتا هم بازي دارند. اين فيلم اولين كار شاهرخ  خان در يك سال و نيم اخير است كه اكران عمومي شده است.