انتشار اولين گزارش عملكردي بنگاه هاي زودبازده
گروه اقتصادي - وزارت كار و امور اجتماعي اعلام كرد: بين 389 هزار و 772 طرح ارائه شده به بانك ها مربوط به بنگاه هاي اقتصادي كوچك و زودبازده استان فارس با 44 هزار و 58 طرح بيشترين و استان سمنان با دو هزار و 211 طرح كمترين ميزان را به خود اختصاص داده اند كه ميزان اشتغال پيش بيني شده براي استان فارس 104 هزار و 780 نفر و براي سمنان 15 هزار و 958 نفر است.
بر اساس آخرين آمار اين وزارتخانه از اسفند 84 تا آخر آبان ماه 1385 بيشترين مبلغ پيش بيني شده براي پرداخت وام به بنگاه هاي اقتصادي زودبازده مربوط به استان گلستان با 42 هزار و 160 ميليارد ريال و كمترين آن نيز مربوط به استان خراسان شمالي با يك هزار و 283 ميليارد ريال است. بر اساس آمار در آذربايجان  غربي شاهد بهره برداري از 7486 طرح بنگاه هاي اقتصادي زودبازده هستيم. اين در حالي است كه تنها 33 بنگاه در استان كرمان به بهره برداري رسيده است. همچنين تاكنون بيشترين ميزان اشتغال ايجاد شده از طريق بنگاه هاي اقتصادي زودبازده در استان تهران بوده كه 75 هزار و 269 شغل در اين استان و كمترين آن در استان كرمان با 186 شغل ايجاد شده است.