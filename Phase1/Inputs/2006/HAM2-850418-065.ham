گردشگران به 365 روستاي كشور سفر مي كنند
با انتخاب 365 روستا در سراسر كشور، گردشگري روستايي و عشايري رونق مي يابد.
علي محمد نمازي- مشاور سازمان ميراث فرهنگي و گردشگري و دبير كميته راهبردي گردشگري روستايي و عشايري- در گفت وگو با همشهري با بيان اين مطلب گفت: سازمان جهاني جهانگردي، بالاترين رشد گردشگري را تا سال 2020 به اكوتوريسم مربوط دانسته و با توجه به اينكه كشور ايران از لحاظ تنوع اقليمي جزو پنج كشور جهان محسوب مي شود، سرمايه گذاري در زمينه گردشگري روستايي و عشايري مورد توجه مسئولان صنعت توريسم قرار گرفته است.
وي افزود: دو سال پيش هنگام آغاز فعاليت كميته راهبردي گردشگري روستايي، ده تا پانزده روستا به عنوان روستاي گردشگري شناخته شده بود. با همكاري كارگروه هاي گردشگري استانداري ها، بيش از 30هزار روستا كه دهياري داشت، مورد بررسي قرار گرفت و در نهايت 365 روستا به عنوان روستاي هدف تعيين شد كه خوشبختانه با روزهاي يك سال شمسي برابري دارد.
نمازي اظهار داشت: برقراري 5 سايت گردشگري در استان هاي اردبيل، آذربايجان غربي، اصفهان، چهارمحال و بختياري و فارس، چاپ مجموعه كتاب هاي راهنماي گردشگري، اختصاص بودجه هاي عمراني از سوي معاونت شهرداري هاي كشور با همكاري بانك كشاورزي، بنياد مسكن و سازمان ميراث فرهنگي و گردشگري و سازمان عشايري، از اقدامات مربوط به گسترش گردشگري روستايي و عشايري است.وي افزود: جلساتي با مديران 25 آژانس مسافرتي فعال در توريسم روستايي و عشايري تشكيل شده كه مسير تورهاي گردشگران را از روستاها و اقامتگاه هاي عشايري برنامه ريزي كنند.