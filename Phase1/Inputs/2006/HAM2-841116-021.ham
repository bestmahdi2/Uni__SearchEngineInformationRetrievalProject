جاده طالقان و يك دهه انتظار
در سال 1369 پروژه احداث جاده نوبنياد طالقان - هشتگرد آغاز شد. مردم طالقان انتظار داشتند اين جاده در سال 1370 به بهره برداري برسد، اما به دلايل نامعلوم و حرف و حديث هايي از اين دست كه در مسير احداث جاده گنج پيدا شده و... اين پروژه به تعويق افتاد. اكنون با گذشت 15 سال از زمان آغاز پروژه، هنوز اين جاده آماده نشده و به بهره برداري نرسيده است.
در نبود يك جاده مناسب و لوله كشي و با توجه به ركود فعاليت هاي كشاورزي در اين منطقه، روند مهاجرت تشديد شده و بسياري از روستاهاي طالقان به حالت متروكه درآمده است.
مردم طالقان بارها از طريق مكاتبه با وزارت راه خواستار حل مشكلات و موانع مربوط به جاده جديد طالقان شده اند، اما هنوز پاسخ درستي دريافت نكرده اند.
مردم انتظار دارند همزمان با آبگيري سد طالقان و با عنايت آقاي دكتر احمدي نژاد رئيس جمهور محترم، گره اين معضل چندساله گشوده شود، زيرا انتقال سوخت گاز به طالقان كه براي مردم اين منطقه حياتي است، منوط به احداث جاده جديد شده است، يا بهانه اي است كه شركت گاز در مقابل مردم طالقان مطرح مي كند.
با توسعه پايدار طالقان مي توان به رشد قارچ گونه شبكه هاي دلالي زمين كه محيط زيست و آينده كشاورزي اين منطقه را به صورت جدي به خطر انداخته اند، پايان بخشيد و از استعدادهاي فراوان اين منطقه در جهت رشد اقتصاد ملي بهره برد.
جمعي از مردم طالقان