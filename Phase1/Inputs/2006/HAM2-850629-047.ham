با استفاده از تجربيات به دست آمده در زمينه  كارت هوشمند سوخت
كارت هوشمند ملي توليد مي شود
گروه اقتصادي در حالي كه وزير نفت در ماه اخير با صراحت كامل و بارها اجراي كارت هوشمند سوخت را غيرقابل اجرا دانسته و اعلام كرد كه اگر اين طرح در دوره مسئوليت وي ارايه شده بود با آن مخالفت مي كرد، ديروز يك مسئول وزارت ارتباطات و فناوري اطلاعات با تاييد اين طرح از توسعه و فراگير شدن آن تحت عنوان كارت هوشمند ملي خبر داد. عبدالمجيد رياضي دبير شوراي عالي فناوري اطلاعات كشور در اظهاراتي گفت در مراحل ابتدايي، كارت هوشمند ملي شامل كارت شناسايي ملي، كارت كالابرگ، كارت رفاه و تامين اجتماعي، كارت سلامت، كارت دانشجويي و كارت ورزشكاران و بازنشستگان خواهد بود و در مراحل بعدي، استفاده از آن شامل كارت هاي گردشگري، گواهينامه و گذرنامه نيز خواهد شد.وي با اشاره به تجربيات به دست آمده در زمينه  كارت هوشمند سوخت گفت: 15 ميليون كاربر با اصالت داراي وسيله  نقليه، 2200 جايگاه بنزين، 18000 تلمبه  كارت خوان، 600 دفتر خدماتي و 75 ميليارد تومان به عنوان مبلغ پروژه از جمله موارد در نظر گرفته شده براي اين كارت است؛ البته قرار بود تا اواخر شهريور ماه اجرايي شود كه به دليل وجود برخي مشكلات، اميدواريم با يك ماه و نيم تاخير تا اواخر آبان ماه اجرايي شود. كارت هوشمند سوخت با توجه به نقش مهم انرژي در زندگي روزمره مردم ارايه شد تا با كسب اطلاعات به روز از روند توليد، مصرف و توزيع سوخت خودرو در كشور اين مسئله مديريت شود. همه ساله بخش قابل توجهي از انواع فرآورده هاي نفتي كشور نيز به خارج از كشور قاچاق مي شود كه كارت هوشمند امكان جلوگيري از قاچاق را نيز ممكن مي كند. رياضي در همايش كارت هوشمند ملي، به ضرورت و نياز كشور و شهروندان به كارت ملي اشاره و با بيان اين كه كاربران، زيرساخت هاي اساسي و چارچوب هاي اصلي نظام ملي توسعه  فناوري اطلاعات كشور را تشكيل مي دهند، افزود: تمامي دستگاه هاي كشورمان متقاضي ايجاد كارت هاي هوشمند ملي هستند. وي اظهار داشت: شوراي عالي فناوري اطلاعات، به منظور جلوگيري از توليد كارت هاي هوشمند مختلف و متعدد، تصميم به توليد كارت هاي هوشمند ملي چندمنظوره گرفت، زيرا در غير اين صورت هزينه هاي زياد و مشكلات عديده اي نيز ايجاد خواهد شد.