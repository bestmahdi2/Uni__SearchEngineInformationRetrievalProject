وزير راه اعلام كرد
قيمت بليت قطار و هواپيما در سال جاري افزايش نمي يابد
مهر: وزير راه اعلام كرد: بر اساس سياست هاي دولت، قيمت بليت قطار و هواپيما در سال جاري افزايش نمي يابد.
محمد رحمتي در عين حال گفت: نرخ سوخت هواپيما نيز در سال جاري ثابت باقي خواهد ماند.
وي افزود: وزارت راه و ترابري پيشنهاد آزاد سازي قيمت بليت هواپيما را به ستاد كنترل بررسي قيمت ها ارائه كرده است و سرنوشت اين پيشنهاد هم به تصميم نهايي معاون اول رئيس جمهوري و وزير بازرگاني بستگي دارد.
وي خاطرنشان كرد: ايرلاين هاي داخلي به خاطر اقتصاد حمل و نقل هوايي در شرايط فعلي مايل نيستند در خريد هواپيما سرمايه گذاري كنند.
رحمتي تأكيد كرد: تا زماني كه هواپيماي خريداري شده از خارج در فرودگاه مهرآباد به زمين ننشسته است نبايد به هويت و نام و نشاني آن هواپيما پرداخت.