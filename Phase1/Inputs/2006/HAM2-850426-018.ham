شاخص5/5 واحد افت كرد
گروه بورس - بازگشت دوباره 6 شركت به چرخه دادوستدهاي بورس اوراق بهادار ديروز موجب شد شاخص كل قيمت سهام 5/5 واحد كاهش يافته و در رقم 9 هزار و 540 واحد ثابت شود. به گزارش «همشهري» طي دادوستدهاي ديروز بورس تهران نماد ماشين سازي نيرومحركه، خدمات كشاورزي، نصير ماشين، الكتريك خودرو شرق، سينا دارو و سايپا پس از برگزاري مجمع يا تعديل درآمد هر سهم باز شد.
بنابراين گزارش معاملات پتروشيمي اراك نيز ديروز در روند افت شاخص ها بي تأثير نبود. در اين روز شاخص عملكرد تالار اصلي با 4/9 واحد كاهش به 9 هزار و 316 واحد بازگشت، اما در مقابل شاخص عملكرد تالار فرعي 3/7 واحد ديگر رشد كرد و به 9 هزار و 600 واحد نزديك شد. عملكرد شركت هاي صنعتي در اين روز افت 5/4 واحدي شاخص صنعت را رقم زد به طوري كه در پايان معاملات شاخص ياد شده به 7 هزار و 535 واحد رسيد.
شاخص واسطه گري هاي مالي نيز كه عملكرد شركت هاي سرمايه گذاري حاضر در بورس را نشان مي دهد روز گذشته با 9 واحد كاهش به رقم 20 هزار و 10 واحد بازگشت.