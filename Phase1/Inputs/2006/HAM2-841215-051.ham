عامل قتل دو برادر در اصفهان به دار آويخته شد
گروه حوادث:  صبح ديروز مردي كه متهم به قتل دو برادر در اصفهان بود در ملأ عام به دار مجازات آويخته شد.
به گزارش همشهري، صبحگاه ديروز جمعيت فراواني كه در ميدان اصلي روستاي زيار يكي از روستاهاي شرقي اصفهان دور هم گرد آمده بودند شاهد اجراي حكم قصاص بودند. در تاريخ 12 تيرماه سال 83 رسول.ك كه يكي از اقوام نزديك مقتولان به نام هاي عباسعلي و مجيد است براي تهيه يخ از باغشان به سمت خانه حركت مي كرد كه در راه علي و دوستانش جلوي او را گرفته و به باراندازي داخل باغ خودشان برده و مورد آزار و اذيت قرار مي دهند. سپس رسول كه با ترفندي خاص از دست آنها رهايي مي يابد موضوع را به دو تن از دايي هايش گفته و آنها نيز جهت اعتراض به اين كار به محل وقوع حادثه رفتند و علي و همدستانش كه از قبل آمادگي درگيري با نامبردگان را داشتند با چوب و چاقو دو برادر را مضروب كرده و با دخالت ديگر كشاورزان محل آنها را به كلينيك داخل روستا برده و با تشخيص پزشك مقرر مي شود نامبردگان به بيمارستان انتقال يابند. مجدداً علي و همدستانش با حمله به كلينيك و شكستن شيشه هاي كلينيك اقدام به قتل دو برادر كرده كه بلافاصله توسط پاسگاه محل دستگير شدند. قاضي سيد جعفر هاشمي در خصوص اتهام دو فقره قتل عمدي توسط علي وي را به دوبار قصاص نفس(اعدام)در ملأ عام و همچنين ساير متهمان را از جهت عمل لواط به شلاق در ملأ عام و تبعيد محكوم كرد. گفتني است، پرونده از جهت آدم ربايي همچنان مفتوح است.