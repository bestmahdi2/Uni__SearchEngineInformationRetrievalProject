كاهش شاخصدرپي بازگشايي 17 نماد
گروه بورس روز گذشته شاخص كل بورس تهران در نتيجه بازگشايي 17 نماد معاملاتي كاهش يافت.
به گزارش همشهري، در نتيجه مبادلات روز گذشته بازار سهام شاخص كل با 13 واحد كاهش به 9 هزار و 668 رسيد.شاخص تابلوي اصلي نيز 24 واحد نزول كرد، اما شاخص تابلوي فرعي با افزايش 26 واحدي روبه رو شد.در معاملات روز گذشته كاهش ارزش سهام شركت ايران خودرو ديزل شاخص كل را 42 واحد پايين كشيد.سرمايه گذاري صندوق بازنشستگي و رنا نيز كه همچون ايران خودرو ديزل پس از بازگشايي نماد به معاملات خود ادامه مي دادند به ترتيب 22 و 9 واحد تأثير منفي بر شاخص بر جاي گذاشتند.پس از اين شركت ها سرمايه گذاري پتروشيمي نيز باعث كاهش 4 واحدي شاخص كل شد. در حالي كه افزايش ارزش سهام شركت توسعه و معادن روي به تنهايي منجر به صعود 45 واحدي شاخص شد. اين در شرايطي بود كه سازمان بورس به دليل تخلفات صورت گرفته از سوي اين شركت در پي اعمال اقدامات تنبيهي و انتقال نماد اين شركت به تابلوي فرعي است، اما سهام اين شركت روز گذشته با اقبال سهامداران روبه رو شد.ديروز سرمايه گذاري توسعه معادن و فلزات نيز كه پس از ارايه گزارش 7 ماهه خود دادوستد مي شد بيش از 7 واحد تأثير مثبت بر روي شاخص كل برجاي گذاشت.پس از توسعه معادن و فلزات شركت هاي سنگ آهن گل گهر و سرمايه گذاري ملي ايران هر كدام به ترتيب 5 و 4 واحد تأثير مثبت بر شاخص داشتند.ديروز نماد معاملاتي شركت هاي سيمان فارس، سيمان هرمزگان، داروسازي جابرابن حيان، سرمايه گذاري سپه، سرمايه گذاري پتروشيمي، گروه صنعتي ملي، سيمان كارون، سرمايه گذاري توكا فولاد، تولي پرس، بين المللي محصولات پارس، ايران خودرو ديزل، توسعه معادن روي، سينا دارو و سرمايه گذاري توسعه معادن و فلزات پس از برگزاري مجمع عمومي سالانه يا اعلام تعديل درآمد هر سهم باز شدند.