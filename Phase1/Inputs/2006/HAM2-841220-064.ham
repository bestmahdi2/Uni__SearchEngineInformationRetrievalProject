مجيد انصاري: انسجام ملي، تنها سلاح كارآمد در برابر تهديدها
ايسنا: مجيد انصاري در جمع دانشجويان اظهار داشت: انسجام ملي و وحدت تمام عيار قولي و عملي كشور، امروز يك ضرورت قطعي و اجتناب پذير است و شايد بتوان گفت تنها سلاح كارآمد درمقابل تهديداتي كه كشور و انقلاب با آن مواجه مي باشد، همين انسجام و وحدت ملي است.
وي خاطرنشان كرد: اگر در مقاطع گذشته اين امر به عنوان يك ضرورت مطرح بود، امروز تنها راه مقابله با بحران و برون رفت از آن است، لذا همه گروه ها و جناح ها و آحاد ملت بايد با درك موقعيت حساس كشور از هر آنچه مي تواند كمترين خدشه اي به اين انسجام و وحدت وارد كند، پرهيز كنند.
اين عضو مجمع تشخيص مصلحت نظام، با توصيه به گروه ها درجهت كنار گذاشتن گلايه ها و دلخوري ها عنوان كرد :  در اين مقطع بايد گلايه ها، دلخوري ها و حتي اعتراضات به حقي كه ممكن است پيرامون مسائلي وجود داشته باشد را كنار بگذاريم و نبايد آنها را دستمايه سكوت يا ايجاد اختلاف و يا بي تفاوتي درقبال اين موضوع مهم(پرونده هسته اي)قرار دهيم.