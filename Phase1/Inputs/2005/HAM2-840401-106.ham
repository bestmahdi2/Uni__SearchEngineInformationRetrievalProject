عراق همچنان ناامن است
مذاكره طالباني با افسران سابق ارتش عراق
كنفرانس بين المللي عراق امروز در بروكسل آغاز مي شود
ايرنا: رئيس  جمهور عراق  در نشستي  با فرماندهان  سابق  ارتش  عراق  چگونگي  بازگشت آنها به  نيروهاي  مسلح  عراق  را بررسي  كرد.تلويزيون  عراق  دوشنبه  شب  افزود: در اين  نشست  جلال  طالباني  خواستار بكارگيري  فرماندهان  سابق  ارتش  عراق  در بازسازي  نيروهاي  مسلح  جديد اين  كشورشد.
براساس  اين  گزارش ، جلال  طالباني  گفت : انحلال  ارتش  عراق  كه  به  دستورپل برمر حاكم  آمريكايي  عراق  صورت  گرفت  كار اشتباه  و مشكل سازي  بود.
به  گفته  طالباني ، دولت  جديد عراق  تلاش  مي كند امكان  بازگشت  نيروهاي  مسلح از جمله  فرماندهان  سابق  عراقي  را به  خدمت  فراهم  سازد.
معرفي  25 نماينده اهل  سنت  به  كميسيون  تدوين  قانون  اساسي 
اعراب  اهل  سنت  عراق  اسامي 25 نماينده  خود را در كميسيون  تدوين  پيش نويس  قانون  اساسي  دائمي  اين  كشور معرفي  كردند.
روزنامه  الصباح الجديد به  نقل  از رضا جواد تقي  عضو ائتلاف  يكپارچه  نوشت:  15 تن  از اين  افراد عضو اصلي  كميسيون  و 10 نفر ديگر مشاور خواهند بود.
21 كشته و 12 زخمي
در حوادث امروز عراق
به گزارش راديو آزاد عراق ديروز دو تن از اعضاي مجلس اعلاي انقلاب اسلامي عراق در شهر بعقوبه ترور شدند. در همين شهر سه تن از هواداران بدرنيز به قتل رسيدند. در تلعفر و قائم نيز بر اثر حمله شبه نظاميان واقعي و انفجار بمب دست ساز دو تفنگدار ارتش آمريكا كشته شدند. در بغداد بر اثر انفجار خودرو بمب گذاري شده 5 نيروي امنيتي عراقي به قتل رسيدند و بر اثر انفجاربمب در مركز پليس البياع در جنوب بغداد چهار نفر زخمي و يك پليس ناپديد شد.
در پي انفجار در جاده فرودگاه عراق نيز يك تن كشته و دو نفر ديگر زخمي شدند.
از سوي ديگر، در كركوك طي يك عمليات انتحاري سه سربازو يك افسر ارتش عراق كشته و 4 سرباز ديگر به شدت مجروح شدند. در شهر حلبچه يك مسئول تشكيلات امنيتي اين شهر ترور شد و دو همراه وي نيز مجروح شدند. افراد مسلح ناشناس در كربلا نيز دو تن از اعضاي حزب منحله بعث را به قتل رساندند.
كشف  خودروهاي  بمب  گذاري  شده  و گذرنامه هاي  خارجي 
ارتش  آمريكا ديروز اعلام  كرد در جريان  عمليات  نيزه  در كرابله  و حوالي  آن در غرب  عراق  انواع  خودروهاي  بمب گذاري  شده ، سلاح  و گذرنامه  هاي  خارجي  كشف  و ضبط شده  است .ارتش  آمريكا تأكيد كرد گذرنامه  هاي  خارجي  كشف  شده  متعلق  به كشورهاي  سودان ، تونس ، عربستان  سعودي  و ليبي  است .
ارتش  آمريكا به  علاوه  اعلام  كرد در جريان  چهار روز عمليات  نيزه 33 ساختمان  كه  در آنها شورشيان  پناه  گرفته  بودند تخريب شده  و يا آسيب  ديده  اند.
ارتش  آمريكا به  علاوه  از كشته  شدن  پنجاه  و سه  شورشي  در جريان عمليات  نيزه  خبر داد.
صدام  هنوز خود را
رئيس  جمهور عراق  مي  داند
صدام  هنوز خود را رئيس  جمهور عراق  مي داند و معتقد است  روزي  به  قدرت  بازمي گردد.
به  گزارش  شبكه  تلويزيوني  اسكاي نيوز، جاناتان  ريس  نگهبان  صدام  حسين  رئيس  جمهور مخلوع  عراق  كه  نخستين  بار است  درباره  وي  صحبت  مي كند بااعلام  اين  مطلب  گفت  وي  به  شدت  به  بازگشت  خود به  قدرت  اميدوار است .ديكتاتور سابق  عراق  در مكاني  سري  تحت  بازداشت  است  و اين  در حاليست  كه مسئولان  عراقي  خود را براي  محاكمه  وي  به  اتهام  كشتارهاي  جمعي ، آماده مي كنند.
يكي  ديگر از نگهبانان  صدام  حسين  مي گويد صدام  مدعي  است  مي داند چه  كسي مكان  اختفاي  او را به  نيروهاي  آمريكايي  لو داده  است .