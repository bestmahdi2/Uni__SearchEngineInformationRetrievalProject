رئيس كميته ملي المپيك:
كشتي به اساتيدي نظير برزگر نياز دارد
گروه ورزشي:رئيس كميته ملي المپيك با بيان اين كه همواره بايد از منصور برزگر با عنوان استاد برزگر نام برد از بازگشت دوباره وي به صحنه كشتي حمايت كرد.دكتر رضا قراخانلوگفت: برزگر اين شايستگي را دارد كه همواره از او با لقب استاد برزگر نام برد چراكه نه تنها جامعه كشتي بلكه فدراسيون كشتي همواره به حضور افرادي مانند اين استاد كشتي نياز دارد.وي ادامه داد: اگر هماهنگي لازم با فدراسيون كشتي برقرار شود مي توان به بهترين شكل ممكن از وجود اين مربي بزرگوار استفاده كرد.رئيس كميته ملي المپيك با بيان اين كه مي توان مشكلات كشتي را در مسايل فني و علمي خلاصه كرد گفت: نقطه ضعف بعضي ها اين است كه تصور مي كنند اصلا جاي كار علمي در كشتي وجود ندارد و تنها راه نجات آن گرفتن پول بيشتر است ضمن اين كه قبول مي كنم كشتي مشكلات مالي دارد. يكي از راه هاي كاهش مشكلاتش را نگاه علمي به تمرينات و اعزام ها مي دانم.اگر از دريچه علمي به مسايل اين رشته بنگريم، بسياري از مشكلات كشتي حل و فصل خواهد شد.