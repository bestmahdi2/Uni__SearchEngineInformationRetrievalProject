پسر 18 ساله به اتهام دو قتل محاكمه مي شود
بي بي سي: پسر 18 ساله انگليسي به اتهام قتل دو پسر كه جسدشان در مزرعه اي پيدا شده محاكمه مي شود.
جسد استيون بايليس 16 ساله و ترد نارالد 14 ساله عصر يكشنبه در يكي از مزارع وكينگهام انگليس كشف شد. توماس پالمر تنها مظنوني است كه به اتهام قتل اين دو نفر دستگير شده است. به گفته همسايگان،مقتولان پسران خوش برخورد و خوش اخلاقي بودند و كسي از آنها بدي نديده بود. از آنجا كه اين افراد از دانش آموزان خوب مدرسه خود بودند مدير مدرسه مجلس يادبودي براي آنها ترتيب داد و به خانواده شان تسليت گفت. به گفته مسئولان اين مدرسه حادثه اخير يكي از تلخ ترين حوادثي بود كه طي يك سال گذشته براي دانش آموزان اين مدرسه رخ داده است. اين پسر كه تنها مظنون اين حادثه است در دادگاه حاضر شده است اما هنوز حكمي در مورد او صادر نشده چرا كه جرمش به اثبات نرسيده است. گفتني است، پليس در حال تحقيق از همكلاسي هاي اوست تا شايد سرنخي براي كشف معماي مرگ آنها پيدا كند.