كار مشترك ناظري و گروه دستان منتشر شد
گروه ادب و هنر: شهرام ناظري كه اين روزها به اتفاق فرزندش در سالني 3500 نفري در آمريكا كنسرت مي دهد، تازه ترين آلبوم خود را نيز با عنوان «لوليان» به بازار موسيقي عرضه كرده است.
اين اثر همانند ديگر كار ناظري با گروه دستان و حميد متبسم، تجربه هاي وي در تلفيق ريتميك آواهاي بدون شعر در موسيقي آوازي و تصانيف است. آثار گروه دستان از فضايي ريتميك، با توجه به ساختار موسيقي سنتي بهره مي برد و اين گروه پنج نفره كه همگي آنها در غرب زندگي مي كنند در كنار گروه استاد شجريان نقشي جدي در معرفي موسيقي سنتي ايران به جهانيان داشته اند.
گروه دستان تابستان سال گذشته نيز اجرايي در ايران داشتند و همزمان اثري را نيز با خوانندگي صديق تعريف ضبط كرده اند كه هنوز سرمايه گذاري براي خريد و عرضه عمومي اين اثر پيدا نشده است.
درگروه دستان، سعيد فرج پوري(كمانچه)، حسين بهروزي نيا(بربط)پژمان حدادي(تنبك)، بهنام ساماني(دف و دايره)و حميد متبسم(تار و سه تار)مي نوازند.