خبرهاي فوتبال جهان
تيم هاي حاضر در مرحله نيمه پاياني جام يوفا
گروه ورزشي:جام يوفا چهار تيم برتر مرحله نيمه پاياني خود را شناخت. در دور برگشت مرحله يك چهارم نهايي ناكام بزرگ نيوكاسل انگليس بود كه در نيمه دوم بازي در كمتر از سي دقيقه همه رؤياهايش نقش بر آب شد. نيوكاسل كه در بازي رفت با يك گل برنده شده بود، در ليسبون نيز نيمه اول را با گل كايرون داير به رختكن رفت،  اما همه اتفاقات در نيمه دوم رخ داد كه اسپورتينگ با چهار گل حريف انگليسي خود را ناكام گذاشت. حريف اسپورتينگ در نيمه پاياني «آلكمار» هلند است كه با تساوي يك بر يك با ويلارئال اسپانيا جواز صعود گرفت. زسكار مسكو با وجود باخت دو بر صفر به اوسر با توجه به برتري چهار بر صفر در بازي رفت راهي مرحله نيمه نهايي شد. حريف زسكا پارما از ايتالياست كه با اقبالي بلند به مرحله بالاتر رسيد. پارما در بازي برگشت در خانه به تساوي بدون گل رسيد و تنها به پشتوانه گل زده در خانه آسترياوين(1-1)بازي رفت به جمع چهار تيم برتر راه يافت.
سه بازيكن چلسي نامزد دريافت جايزه بهترين بازيكن سال انگليس
نيمي  از بازيكنان  انتخاب  شده  در فهرست  نامزدهاي  نهايي  بهترين  فوتباليست  سال  انگليس  از نگاه  خبرنگاران  اين  كشور، اعضاي  باشگاه  چلسي  هستند.
انجمن  ورزشي  نويسان  انگليس  مطابق  سنت  سالانه ، فهرست  نامزدهاي  اصلي دريافت  جايزه  بهترين  بازيكن  فوتبال  سال  اين  كشور را اعلام  كرد. در اين  فهرست  نام  پيتر چك  دروازه بان ، جان  تري  كاپيتان  و مدافع  و فرانك  لمپارد  هافبك  چلسي  در كنار اندرو جانسون  مهاجم  كريستال  پالاس ، استيون  جرارد  هافبك  و كاپيتان  ليورپول  و تيه ري   هانري  مهاجم  آرسنال  گنجانده  شده  است .نام  برنده  اصلي  اين  جايزه  در يك  ضيافت  شام  در روز يكشنبه  24 آوريل (28فروردين )در لندن  اعلام  خواهد شد.سال  گذشته  اين  جايزه  به  تيه  ري   هانري  اهدا شده  بود.كارشناسان شانس لمپارد را بيشتر از سايرين مي دانند.