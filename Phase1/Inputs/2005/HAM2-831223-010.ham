ماجراي دستگيري تحريف شده است
سيدحسين غضنفري
چندي پيش روزنامه عربستاني المدينه با فردي به نام نديم رابح گفت و گويي داشت كه وي تمام ماجراي دستگيري صدام را دروغ ارتش آمريكا خوانده بود. اما سخنگوي پنتاگون خانم چريل اروين تمامي اين سخنان را كذب محض دانست. گفته مي شود رابح اكنون در لبنان به سر مي برد. ارتش آمريكا همچنين از وجود چنين فردي اظهار بي اطلاعي كرد.
همه ما تصاويري را كه دسامبر 2003پخش شد ديديم. صدام حسين با انبوهي ريش مثل موش از سوراخي كه در مخفيگاهش واقع در شهر تكريت ايجاد كرده بود بيرون  آورده شد.
سياستمداران به اين صحنه ها كلي خنديدند و مردم آمريكا هم كلي لطيفه درباره صدام ساختند. مخصوصا درباره مخفيگاهش و با فلا كتي كه توسط سربازان آمريكايي از سوراخ بيرون كشيده شد. يك سطل آشغال خالي هم گوشه اتاق گذاشته شده بود.اما نكته اينجاست كه صدام هرگز در اين مكان مخفي نشده بود. واقعيت با سناريويي كه رسانه هاي آمريكا از ماجراي دستگيري صدام ساخته اند خيلي فرق مي  كند. يك تفنگدار سابق نيروهاي آمريكايي به نام نديم رابح كه اصليت لبناني دارد ماجراي دستگيري صدام را به نحو ديگري تعريف مي  كند:
من يكي از افراد يك تيم 20نفره بودم كه در نزديكي شهر تكريت به دنبال مخفيگاه صدام مي  گشتيم. 8نفر از ما اصليت عربي داشتند. ما او را در يك خانه معمولي پيدا كرديم و آنطور كه مي  گويند صدام از سوراخ بيرون كشيده نشد.او را پس از يك درگيري شديد كه طي آن يك سرباز سوداني الا صل كشته شد توانستيم دستگير كنيم. رابح ماجراي درگيري نيروهاي آمريكايي با صدام را به اين شكل توضيح مي  دهد:صدام با تفنگش از پنجره طبقه دوم ما را نشانه مي  گرفت و بدون ملا حظه به سمت ما تيراندازي مي  كرد و مقاومت بسياري از خود نشان مي  داد، اما لا زم بود تا او را زنده اسير كنيم و يكي از سربازان به عربي خطاب به صدام فرياد زد كه هيچ راه فراري ندارد و بايد تسليم شود، خانه در محاصره كامل است. به هر حال صدام به مقاومت بيهوده پايان داد. شايد مي  دانست كه سربازان آمريكايي بايد او را زنده دستگير مي  كردند. به همين دليل براي مدتي سعي كرد خودي نشان دهد.
تصاوير تلويزيوني نشان دهنده خروج صدام از يك سوراخ تنگ و تاريك بود؟ رابح در اين باره ميگويد:پس از دستگيري صدام، تيمي از ارتش،فيلم دستگيري صدام را مونتاژ كرد، در حالي كه آن چاه، چاهي متروكه بود. اين سرباز ارتش آمريكا به نقل از صحبت هاي صدام با وكيلش ميگويد:صدام در خانه يكي از دوستانش دستگير شد و به مدت دو روز تحت شكنجه بود. تمام اخباري كه در سايت هاي گوگل، سي.ان.ان، تايم و ديگر سايت ها وجود دارد، عكس هاي مونتاژ شده و اخبار دروغين ارتش آمريكا را به نمايش گذاشته است، بدون آنكه خود تحقيقي در اين باره انجام داده باشند. ظاهرا تعريفي كه از اخبار معتبر در رسانه هاي آمريكا جا افتاده است، تعريف آنچنان درست و دقيقي نيست. ماجراي دستگيري صدام اولين ماجرايي نيست كه مقامات آمريكا در آن اينچنين غلو كرده اند. در سال 1989و پس از اشغال پاناما، آمريكاييان به خبرنگاران اجازه ورود به اتاق مانوئل ريگارا دادند و او را يك آزاردهنده جنسي معرفي كردند. در اتاقي كه خبرنگاران از آن بازديد كردند، تصاويري از كودكان، هيتلر، لباس زير و همچنين مجلا ت مستهجن وجود داشت و به اين نحو چهره كثيفي از مانوئل ريگا به جهان معرفي شد. بعد از چند ماه يكي از ارتشيان آمريكا در اين باره لب به سخن گشود. وي گفت كه اولين نفري بود كه وارد اتاق رئيس جمهور سابق پاناما شد و غير از ميز و تلفن و وسايل اداري چيز ديگري نديد و هر آنچه خبرنگاران پس از دستگيري مانوئل ريگادر اتاق او مشاهده كردند، جز صحنه سازي آمريكاييان چيز ديگري نبود. 16سال قبل از اشغال پاناما، رئيس جمهور شيلي به قتل رسيد. خبرنگاران در اتاق سالوادور آلنده مجلا ت مستهجن، عكس هاي كودكان، عكس هيتلر و...را مشاهده كرده بودند. سازمان جاسوسي سيا به خيال اينكه بين اين دو واقعه 16سال فاصله زماني بوده است به خود زحمت نداد تا تاكتيك خود را در خراب كردن چهره اين دو نزد افكار عمومي تغيير دهد. اما از شانس بد سيا، خبرنگاري كه در سال 1973در شيلي حضور داشت، همان صحنه ها را در سال 1989و در پاناما مشاهده كرد. اما درباره صدام اين تاكتيك ديگر استفاده نشد و در عوض او را بدين گونه تحقير كردند. آمريكاييان در اين مورد ناشي گري هاي بسياري از خود نشان داده اند. براي مثال عكس سربازان آمريكايي در كنار يك زمين بيسبال در عراق منتشر شده است، در حالي كه هيچ زمين بيسبالي در عراق وجود ندارد. عكس هاي زمين بيسبال ثابت كرد كه اين زمين در نقطه اي در جنوب شرقي ايالا ت متحده قرار دارد. مقامات آمريكا مي  گويند كه صدام هيچ مقاومتي از خود نشان نداد در حالي كه او ديوانه وار به سوي سربازان آمريكايي تيراندازي مي  كرد.