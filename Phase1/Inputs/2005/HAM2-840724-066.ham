تصادفات جاده اي در هفته گذشته، روزانه 9 كشته بر جاي گذاشت
فارس: در هفته گذشته به طور متوسط روزانه 9 نفر بر اثر تصادفات جاده اي در كشور كشته شده اند.
سرهنگ هادي هاشمي گفت: طي هفته گذشته 463 تصادف در جاده هاي كشور به وقوع پيوست كه در اين تصادفات 64 نفر در صحنه كشته و 580 نفر نيز مجروح شدند. وي اضافه كرد: طي اين هفته 50 فقره تصادف فوتي و 413 فقره تصادف جرحي در جاده هاي كشور به وقوع پيوسته است.
معاون عمليات ترافيكي پليس راه كشور عوامل شكل گيري تصادفات جاده اي در هفته گذشته را موتورسيكلت با 35 درصد، سواري وانت با 30 درصد، كاميونت و كاميون و تريلر با 8/21 درصد، عابرين پياده با 4/8 درصد، وسايل نقليه عمومي با 8/4 درصدد ذكر كرد و گفت: با كنترل ناوگان حمل و نقل عمومي ميزان درصد شكل گيري تصادفات توسط وسايل نقليه عمومي در حد پائين تري است. هاشمي بيشترين علل وقوع تصادفات جاده اي را انحراف به چپ وسايل نقليه ذكر كرد و گفت: عدم توجه به جلو، عدم رعايت حق تقدم عبور و تخطي از سرعت مجاز به ترتيب از عوامل ديگر وقوع حوادث جاده اي در هفته گذشته بوده است.