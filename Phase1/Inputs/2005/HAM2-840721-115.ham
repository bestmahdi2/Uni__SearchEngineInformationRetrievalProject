همكار ي مشترك گوگل و سان
گروه دانش و فناوري ـ مرتضي اسلام زاده: يك بمب خبري در سيليكون ولي؛ همكاري گوگل و سان. اين خبر را مديران عامل دو شركت در مانتين ويو در كاليفرنيا اعلام كردند. مي گويند هدف اين همكاري طراحي نرم افزارهاي جديد نگارشي گوگل است. شركت هاي گوگل و سان مي خواهند با همكاري نزديك در بازار نرم افزارهاي اداري كه در اختيار مايكروسافت است، سهيم شوند. در حال حاضر، قبل از آغاز كار، مشاركت اين دو تنها جنبه نمادين در مبارزه با سلطه مايكروسافت در بازارهاي جهاني دارد.اسكات مك نيولي، مديرعامل سان گفته اين همكاري يك مشاركت منطقي است و ما بي صبرانه منتظر آغاز اين همكاري هستيم.
يكي ديگر از اهداف اين دو شركت طراحي يك نوار ابزار مجاني جديد براي وب سايت گوگل است. آقاي اريك اشميت، مديرعامل كمپاني گوگل گفته است بنا بر پيش بيني ها، اين نوار ابزار را ميليون ها نفر از استفاده كنندگان از اينترنت دانلود خواهند كرد و اين موجب جست و جوي بسيار آسان تر اينترنت و مجموعا استفاده مقرون به صرفه  تر از آن خواهد شد. مديران عامل اين دو شركت تاريخ دقيق عرضه نرم افزار هاي جديد را اعلام نكردند. تاثير همكاري گوگل و سان بر روي بازار بي رقيب مايكروسافت بسيار زياد است و اين شكستي ديگر براي مايكروسافت خواهد بود.
منبع: سيليكون ولي