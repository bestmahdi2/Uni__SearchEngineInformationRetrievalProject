شركت هاي صرافي جايگزين حجره  هاي سنتي
سلامت چرخه هاي تبديل و تبادل پول، ارز و حواله هاي مسكوك وغيرمسكوك از جمله عناصر تسهيل كننده در سيستم اقتصادي و سرمايه گذاري يك كشور محسوب مي شود. چنين وظيفه اي تا به حال بيشتر توسط صرافي ها صورت مي گرفت كه عملكرد چنين سيستمي با كاستي هايي مواجه بود و نبود اطمينان كامل در مراجعان
- بويژه مراجعان خارجي- مانعي در جلب رضايت كامل از سرمايه گذاران به حساب مي آمد.
راهكاري كه براي رفع اين نقيصه در نظر گرفته شد، تاسيس شركت هاي صرافي وابسته و زير نظر بانك ها بود.
نخستين مزيت شركت هاي مذكور افزايش ضريب اطمينان است؛ از سوي ديگر با كوتاه شدن دست واسطه ها، اختلاف قيمت ها كاهش مي يابد و به طور كلي خدمات مطلوب تري به مردم ارائه مي شود، چرا كه قبل از اين طرح فعاليت صرافي ها توسط اشخاص حقيقي صورت مي گرفت تا اينكه با مجوز بانك مركزي، بانك ها نيز در قالب ايجاد شركت هاي سهامي، امكان ورود در اين چرخه را يافتند. در راستاي چنين سياستي شركت صرافي ملي ايران وابسته به بانك ملي ايران با اخذ مجوز از بانك مركزي و سرمايه 10ميليارد ريالي به ثبت رسيد و آغاز به كار كرد.
در همين حال شركت صرافي بانك رفاه كارگران نيز در قالب شركت سهامي خاص آغاز به كار كرده است و به نظر مي رسد رفته رفته بانك ها سعي دارند با زيرشاخه هاي خود سيطره نفوذ خود را در مردم بگسترانند و به چرخه هاي شخصي خرد اجازه كار ندهند. اين نكته در عين حال برنامه خوبي است كه چرخش مالي در بانك ها و زير نظر آنها صورت بگيرد، اما به شرطي كه به نوعي انحصار تبديل شود و بازار سياه را داغ نكند.
مبارزه با پولشويي در بانك ها
پولشويي يك فعاليت غيرقانوني است كه طي آن، عوايد و درآمدهاي ناشي از اعمال خلاف قانون، مشروعيت مي يابد. به عبارت ديگر، پول هاي كثيف ناشي از اعمال خلاف به پول هاي تميز تبديل و در بدنه اقتصاد جايگزين مي شود.
دولت ها بايد براي مبارزه با پولشويي، يكسري از قوانين و مقرراتي را كه به پولشويي مجال رشد مي دهد، تغيير دهند و همچنين با پيگيري برخي سياست هاي موثر، با پولشويي مبارزه كنند. يكي از سياست ها، كنترل و نظارت بر ارزهاي خارجي است. بدين صورت كه دولت بايد با ارائه تمهيداتي در راس بازارهاي مالي قرار گرفته و بر نقل و انتقال هاي ارزها نظارت كند. اعمال نظارت بر موسسات مالي و بانك ها نيز سياست ديگر مبارزه با پولشويي است. براي اين منظور fatf و كميته بال براي جلوگيري از استفاده غيرقانوني اعضاي سيستم بانكي، اعلاميه اي صادر كرده اند. اين اعلاميه، همكاري مجريان قانون در راستاي شناسايي مشتريان و بانك ها و نظارت بر رفتارهايشان را با نگهداري و ثبت اطلاعات مربوطه و گزارش رفتارهاي غيرقانوني آنها مورد توجه قرار داده است. زيرا پولشويي در سطح وسيع،  منجر به آلوده شدن مديران سيستم بانكي و در نتيجه، كل سيستم مالي خواهد بود.
نمونه هايي از عمليات ضدپولشويي در دنيا
دولت ها براساس روش هاي متفاوت پولشويي در كشورشان، راه هاي متفاوتي را براي عمليات ضدپولشويي انجام مي دهند. يكي از اصلي ترين روش ها، با نام كردن حساب هاي بي نام در زمان افتتاح يا بستن اينگونه حساب هاست. اين نوع روش ضدپولشويي بخصوص در كشور استراليا قابل ذكر است. يك مثال عملي ديگر: براي وضع قوانين ضدپولشويي مي توان به عمليات قوانين محرمانه بانك bsa، اشاره كرد. طبق اين قانون، به وزير خزانه داري آمريكا اجازه داده شده است كه براي نظارت هرچه بيشتر، به اسناد موسسات مالي و بانك ها دسترسي داشته باشد تا افرادي كه حساب هاي بي نام گشوده اند، شناسايي شوند.
bsa كه در آمريكا در سال 1970 در واكنش به سوءاستفاده نهادهاي مالي، براي مبارزه با عمليات غيرقانوني ايجاد شده است، از ابزارهايي مانند ثبت بازبيني گزارش ها، بخصوص در مواردي كه مربوط به فعاليت هاي مشكوك و مبادلات پول نقد و ابزارهاي پولي بي نام شبيه چك هاي مسافري بي نام و گزارش ها و صورتحساب هاي بانك هاي خارجي است، استفاده مي كند.
به عنوان نمونه، گزارش مبادلات پول در جريان ctr به اين صورت است كه عملكرد موسسات مالي براي مبادلات بيش از 10 هزار دلار بايد در پرونده اي به ctr گزارش شود.به عنوان مورد ديگر مي توان به گزارش مبادلات بين المللي پول جاري و ابزارهاي پولي اشاره كرد. اين شيوه، افراد را ملزم مي كند تا هنگام خروج از مرز و انتقال پول در جريان يا ديگر ابزارهاي پولي بيشتر از 10 هزار دلار، آن را اظهار كنند.
در ميان كشورهاي خاورميانه كه سازمان ملل وضعيت آنها را در ارتباط با پولشويي نگران كننده تشخيص داده است، مي توان به كشورهاي لبنان، امارات متحده عربي، مصر و بحرين اشاره كرد.