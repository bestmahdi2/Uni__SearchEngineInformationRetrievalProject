حال ملك فهد رو به بهبود است
ايسنا: امير عبدالله پس از گذشت 8 روز از بستري شدن ملك فهد، درخصوص شرايط جسماني او گفت: حال فهد به طور محسوسي روبه بهبود است.
به گزارش آسوشيتدپرس، امير عبدالله، وليعهد عربستان در جلسه كابينه دولت اظهار داشت: خداوند را سپاس، حال پادشاه خوب است. فهد 82 ساله روز 27 ماه مه بر اثر ذات الريه براي انجام معاينات پزشكي به بيمارستان انتقال يافت.
مشاور وزير آموزش عالي عربستان سعودي هم گفت: حال ملك فهد بسيار خوب است و وي بزودي از بيمارستان مرخص مي شود.
وحيد همزه  هاشم در گفت وگو با خبرگزاري فارس تصريح كرد: سرماخوردگي شديد ملك فهد به ريه هاي وي سرايت كرده بود اما وضعيت جسماني وي اكنون مساعد است.