سهام خود رو همچنان صدرنشين است
گروه هاي پرطرفدار در پاييز بورس
گروه بورس: سروش خسروي:
10گروه پرطرفدار بورس در پاييز 84 معرفي شدند، در اين بين سهام خودرو بار ديگر جايگاه نخست را به خود اختصاص داده است.
به گزارش «همشهري»، در پاييز بورس تهران 38 هزار نفر در مجموع با پرداخت دو هزار و 500 ميليارد ريال از نقدينگي خود بخشي از سهام شركت هاي خودروسازي را به سبد دارايي هايشان افزودند و گروه خودروسازان را در صدر جدول سهام پرطرفدار پاييز جاي دادند.
گروه توليدكنندگان محصولات شيميايي و پتروشيمي نيز با جذب 33 هزار خريدار و يك هزار و 600 ميليارد ريال از نقدينگي بازار در جايگاه دوم قرار گرفتند.
اما در اين فصل صعود دوباره سهام بانك ها، فلزات و تجهيزات جلب توجه مي نمود به طوري كه بانك ها با جلب توجه 26 هزار متقاضي خريد و جذب 703 ميليارد ريال منابع تازه رتبه سوم جدول سهام پرطرفدار پاييز را به خود اختصاص دادند. در اين دوره 16 هزار نفر نيز در صف خريد سهام فلزات ايستادند تا اين گروه براي نخستين بار بالاتر از گروه هايي چون انبوه سازان، معادن و سيمان جاي گيرد. ارزش كل مبادلات انجام شده در گروه فلزات طي پاييز امسال برابر با 566 ميليارد ريال تخمين زده شده است.
گروه تجهيزات هم پس از مدت ها افول در سايه رشد سهام برخي شركت هاي حاضر در اين گروه بار ديگر به جمع 10 گروه پرطرفدار بازار بازگشت.
اين گزارش نشان مي دهد: طي پاييز امسال در گروه خودرو، سهام شركت هاي ايران خودرو و سايپا رتبه هاي نخست جدول تقاضا را به خود اختصاص داده و در گروه محصولات شيميايي هم كربن ايران پرطرفدارترين سهم بود. بانك پارسيان نيز بيش از 80 درصد كل حجم تقاضا را در گروه بانك ها در اختيار گرفت.
در اين مدت سرمايه گذاري ملت هم پرطرفدارترين سهم در بين سهام شركت هاي سرمايه گذاري لقب گرفت.
اما دليل رشد تقاضا براي سهام فلزات را بايد در افزايش حجم خريد سهام سه شركت فرو موليبدن، سرب و روي ايران و كالسيمين جست وجو كرد. دوسوم دستور خريدهاي صادر شده در اين گروه به سوي سه شركت مزبور روانه شد.
از سوي ديگر در دسته ليزينگ ها، شركت ليزينگ غدير به موتور محرك اين گروه تبديل شد و آ نها را در رتبه پنجم جدول تقاضا جاي داد.
انبوه سازان بورس هم كه در نيمه نخست سال در قامت رقيبي تازه براي بزرگان بورس ظاهر شده بودند پاييز را در رخوت نسبي به سر بردند. تعداد خريداران سهام شركت هاي انبوه ساز در اين مدت به 13 هزار نفر رسيد. اين تعداد 138 ميليون سهم را با پرداخت 440 ميليارد ريال به سبد دارايي هايشان افزودند، به اين ترتيب انبوه سازان بورس فقط به رتبه هفتم جدول سهام پرطرفدار بورس قناعت كردند.آمار دريافتي نشان مي دهد: در پاييز امسال 250 هزار نفر 6/3 ميليارد برگه سهم را به ارزش 11 هزار ميليارد ريال خريدند. در اين دوره سهام و حق تقدم سهام 360 شركت مورد دادوستد فعالان بازار قرار گرفت.