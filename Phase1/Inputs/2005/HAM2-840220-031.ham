سخنراني كارشناسان بين المللي در همايش سلطان محمد
همايش بين المللي سلطان محمد نگارگر برجسته قرن دهم كه كار خود را ديروز در تالار وحدت آغاز كرده است با ارايه سخنراني كارشناسان ايراني و خارجي ادامه يافت.
به گزارش روابط عمومي فرهنگستان هنر، در دومين روز از برگزاري همايش، جان افن كوين از آمريكا با طرح موضوع سبك فلسفي جهان مصور در دو مينياتور از سلطان محمد، حسن بلخاري از ايران نيز در زمينه مستندات روايي و تاريخي معراج در نگاره معراج اثر سلطان محمد(تاويل و تطبيق)و همچنين مرتضي گودرزي ديباج از ايران نيز به تحليل تجسمي آثار سلطان محمد از نگاه جامعه شناسي مي پردازد.گفتني است كه پس از ارايه سخنراني هاي ياد شده، جلسه پرسش و پاسخ با حضور پريسلا سوچك از آمريكا و سيد جلال الدين كاشفي از ايران درباره سلطان محمد و ديوان حافظ سام ميرزا و همچنين واقع گرايي و واقع گريزي آثار سلطان محمد برگزار مي شود. در خاتمه نيز هنرمندان موسيقي به اجراي تك نوازي موسيقي دستگاه هاي ايراني خواهند پرداخت. بنابراين گزارش، قرار است اين همايش در دو روز آينده در تبريز به كار خود ادامه دهد.