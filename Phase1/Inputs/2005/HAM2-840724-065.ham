سل كشنده ترين بيماري عفوني در بين زنان است
ايسنا: يك سوم جمعيت جهان به ميكروب سل آلوده شده اند و اين بيماري يكي از كشنده ترين بيماري هاي عفوني در بين زنان و در سنين باروري آنهاست.
همايون اميري كارشناس مبارزه با بيماري هاي عفوني به مناسبت فرارسيدن روز ملي مبارزه با بيماري سل اظهار كرد: در حال حاضر بيماري سل در بين بيماري هاي ميكروبي و در تمام دنيا شايع ترين عامل كشنده بالغين است. تا كنون يك سوم جمعيت جهان به ميكروب سل آلوده شده اند و سالانه 10 ميليون مورد جديد، سل بروز مي كند. در هر ثانيه يك نفر به باسيل سل آلوده و در هر چهار ثانيه يك نفر به بيماري سل مبتلا مي شود. در هر 10 ثانيه نيز يك نفر در اثر ابتلا به بيماري سل مي ميرد. اميري با اشاره به اين كه بيماري سل كشنده ترين بيماري عفوني در سنين باروري زنان است، گفت: بيشترين تعداد كودكان يتيم ناشي از يك بيماري، دستاورد بيماري سل هستند.
وي فقر در جمعيت هاي مختلف - نه فقط در كشورهاي در حال رشد بلكه حتي در گروه هاي خاص از كشورهاي پيشرفته - تغييرات جمعيتي مانند افزايش جمعيت جهان، پوشش بهداشتي نامناسب و ناكافي، همزماني سل و اپيدمي ايدز را از دلايل اصلي افزايش وسعت جهاني سل برشمرد. وي درباره علائم بيماري سل توضيح داد: سل مي تواند تقريباً تمام اعضاي بدن را مبتلا سازد، اما شايع ترين شكل بيماري سل، ريوي و راه انتقال عفونت از راه تنفس است. ميكروب سل پس از ورود به ريه و ايجاد ضايعه مي تواند از طريق جريان خون، عروق لنفاوي، برونش ها و يا به علت مجاورت با اعضا، مستقيماً به ديگر قسمت هاي بدن منتشر شود.