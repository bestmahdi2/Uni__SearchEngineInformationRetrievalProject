سايه روشن اقتصاد
ايران با نرخ بيكاري 3/12 درصد در رتبه بيست و دوم جهان قرار گرفت
فارس: بر اساس گزارش شاخصهاي توسعه جهاني سال 2005 بانك جهاني از نرخ رسمي  بيكاري در 92 كشور جهان، ايران با نرخ بيكاري 3/12 درصدي در رتبه بيست و دوم نرخ بالاي بيكاري در جهان قرار گرفت.
گزارش شاخصهاي توسعه جهاني سال 2005 بانك جهاني افزود: نامبيا با نرخ بيكاري 8/33 درصدي، بالاترين نرخ بيكاري جهان را به خود اختصاص داده است و در رتبه نخست قرار گرفت و كشورهاي مقدونيه و فلسطين اشغالي هر كدام به ترتيب با نرخ بيكاري 9/31 درصدي و 3/31 درصدي در رتبه هاي دوم و سوم قرار گرفتند.
بنابراين گزارش، نرخ بيكاري در كشورهاي آفريقاي جنوبي 5/29 درصد، الجزاير 3/27 درصد، لهستان 9/19 درصد، آرژانتين 6/19 درصد، اسلواكي 6/18 درصد، اروگوئه 6/18 درصد و بلغارستان 6/17 درصد اعلام شد و اين كشورها نيز از لحاظ نرخ بالاي بيكاري در رتبه هاي چهارم تا دهم قرار گرفتند.
نرخ بيكاري در كشورهاي ونزوئلا 8/15 درصد، آلباني 8/15 درصد، بوتسوانا 8/15 درصد، جمهوري دومينيكن 6/15 درصد، تونس 6/15 درصد، كرواسي 8/14 درصد، كلمبيا 7/14 درصد، صربستان و مونتنگرو 8/13 درصد، ليتواني 8/13 درصد، اردن
2/13 درصد و پاناما 2/13 درصد اعلام شده است و اين كشورها نيز در رتبه هاي يازدهم تا بيست و يكم نرخ بالاي بيكاري قبل از ايران جاي گرفته اند.
گزارش شاخصهاي توسعه جهاني سال،2005 نرخ بيكاري را در برخي از كشورهاي مورد بررسي به شرح زير اعلام كرده است: ارمنستان 9/4 درصد، استراليا،6 اتريش،4 بلاروس،3 برزيل 4/،9 كانادا 7/،7 چين،4 كوبا 3/،3 دانمارك 3/،4 مصر،9 فرانسه 9/،8 آلمان 6/،8 اندونزي 1/،9 ايتاليا،9 ژاپن 4/،5 قزاقستان 6/،2 كره جنوبي 1/،3 كويت 8/،0 مالزي 8/،3 مكزيك 4/،2 هلند 1/،3 پاكستان 8/،7 فيليپين 8/،9 عربستان سعودي 6/،4 سنگاپور 2/،5 سوئد 2/،5 سوريه 7/،11 تايلند 6/،2 تركيه 6/،10 امارات 3/،2 انگليس 1/5 و آمريكا 8/5 درصد.
ماموريت ها و اختيارات بانك مركزي بر طبق لايحه تشكيلات كلان دولت
مهر:  سازمان مديريت و برنامه ريزي، ماموريت ها و اختيارات بانك مركزي جمهوري اسلامي ايران را بر طبق لايحه پيشنهادي «تشكيلات كلان دولت» اعلام كرد.
سازمان مديريت و برنامه ريزي در گزارش خود، 6 ماموريت براي بانك مركزي جمهوري اسلامي ايران تعيين كرده است.در گزارش سازمان مديريت و برنامه ريزي آمده است: بانك مركزي جمهوري اسلامي ايران تنظيم و اجراي سياست پولي و اعتباري را براساس سياست هاي كلي اقتصادي كشور بايد در دستور كار خود قرار دهد.
براساس اين گزارش، حفظ ارزش پول و موازنه پرداخت ها و تسهيل مبادلات بازرگاني و كمك به رشد اقتصادي كشور، ماموريت دوم درنظر گرفته شده از سوي سازمان مديريت و برنامه ريزي براي بانك مركزي جمهوري اسلامي ايران در قالب لايحه تشكيلات كلان دولت است.سازمان مديريت و برنامه ريزي در اين گزارش، انتشارات اسكناس و سكه هاي فلزي رايج كشور را از جمله وظايف ديگر بانك مركزي جمهوري اسلامي ايران ذكر كرده است.
همچنين بانك مركزي جمهوري اسلامي ايران بايد نظارت مستمر بر فعاليت بانك ها و موسسات اعتباري داشته باشد.تنظيم مقررات مربوط به معاملات ارزي و تعهد يا تضمين پرداخت هاي ارزي با تصويب شوراي پول و اعتبار و نظارت بر معاملات ارزي از وظايف ديگر در نظر گرفته شده از سوي سازمان مديريت و برنامه ريزي براي بانك مركزي پس از تصويب لايحه تشكيلات كلان دولت است.
بانك مركزي جمهوري اسلامي ايران همچنين بايد بر معاملات طلا و تنظيم مقررات مربوط به اين معاملات نظارت كند.
گزارش عملكرد حساب ذخيره ارزي در سال 83
سي ينا: بررسي هاي مقدماتي بانك مركزي نشان مي دهد كه مانده دارايي هاي حساب ذخيره ارزي در پايان سال،82 10184 ميليون دلار بوده كه شامل 8443 ميليون دلار موجودي نقدي و 1741 ميليون دلار مطالبات بابت تسهيلات اعطايي بوده است.
به گزارش سي ينا، با توجه به منابع ورودي و خروجي به حساب مذكور طي سال،1383 برآورد مي شود كه مانده حساب در پايان اين سال 13017 ميليون دلار افزايش يافته كه از اين مبلغ 3582 ميليون دلار آن مطالبات از بابت تسهيلات اعطايي است. به علاوه پيش بيني مي شود كه موجودي نقدي حساب ياد شده در پايان سال 83 معادل 9435 ميليون دلار بوده است.
همچنين ارزش قراردادهاي منعقده بين بانك ها و متقاضيان تسهيلات از محل حساب ذخيره ارزي تا اسفند ماه سال 1383 معادل 6874 ميليون دلار بوده كه 1/97 درصد آن به بخش صنعت تعلق داشته است.
گزارش بانك مركزي از عملكرد بورس تهران
سي ينا: تعداد و ارزش سهام معامله شده در بورس اوراق بهادار تهران در سال 83 نسبت به سال قبل به ترتيب از رشدي معادل 1/81 و 8/55 درصد برخوردار شد.
به گزارش مركز تحليل اخبار اقتصادي ايران(سي ينا)، در گزارش بانك مركزي آمده است: متوسط بازدهي سرمايه گذاري در بورس(رشد شاخص قيمت و بازده)در سال 1383 برابر با 6/13 درصد بوده است. شاخص قيمت سهام(كلي، مالي و صنعت)به ترتيب از 4/،6 4/47 و 4/8 - درصد رشد نسبت به پايان سال قبل برخوردار شد. رشد قابل ملاحظه شاخص مالي به دليل استقبال گسترده سرمايه گذاران از سهام شركت هاي بزرگ سرمايه گذاري غدير، ملي، پتروشيمي و صندوق بازنشستگي و سهام بانك هاي غيردولتي بوده است.
برپايه اين گزارش، كاهش شاخص صنعت در سال 83 نسبت به سال گذشته حاكي از بروز نااطميناني و افزايش ريسك سرمايه گذاران به واسطه مسايل بين المللي و منطقه اي است. اين مسايل موجب تمايل بيشتر سرمايه گذاري به خريد سهام با ريسك كمتر شركت هاي سرمايه گذاري شده است. همچنين شاخص بازده نقدي سهام نسبت به پايان سال پيش 7/6 درصد رشد داشته است.