مديرعامل سازمان تأمين اجتماعي:
تخصصي كردن بيمارستانها منطق قوي ندارد
فارس:مدير عامل سازمان تامين اجتماعي در خصوص تخصصي كردن بيمارستانهاي تامين اجتماعي گفت: براي تخصصي كردن بيمارستانها بايد كار كارشناسي انجام شود اما به طور كلي تخصصي كردن بيمارستانها خيلي منطق قوي ندارد.
غلامرضا سليماني ضمن اعلام اين مطلب افزود:  به جاي تخصصي كردن بيمارستانها بايد از پزشكان زبده، تجهيزات پزشكي قوي و پيشرفته و امكانات مناسب بهره گيريم تا در تمامي بيمارستانها و مراكز درماني تحت پوشش سازمان تامين اجتماعي بهترين خدمات را در بهترين سطح به بيمه شدگان ارائه دهيم.
وي در ادامه گفت: اينكه بيمارستانها در يك بخش برتري و ويژگي خاصي داشته باشند هيچ مسئله اي نيست اما اگر بيمارستاني تنها تجهيزات يك بخش از درمان را داشته يا تنها در يك بخش ارائه خدمت كند قطعا براي بيمه شده هم مشكل آفرين است چون ممكن است بيمارستاني كه تنها درمان بيماري ويژه اي را انجام مي دهد در بخشي از شهر باشد كه رفت و آمد آن براي بيمار مشكل باشد.