خبر
آمار تلفات تصادفات هفته گذشته
معاون عمليات پليس راه ناجا از 484 فقره تصادف طي هفته گذشته خبر داد و گفت: 665 نفر در تصادفات هفته گذشته كشته و مجروح شدند. انحراف به چپ در صدر علل شكل گيري حوادث در رانندگي قرار دارد؛ در اين تصادفات 68 نفر كشته و 597 نفر مصدوم شدند.
سرهنگ سيد هادي هاشمي معاون عمليات ترافيكي پليس راه نيروي انتظامي در گفت و گو با خبرنگار پايگاه اطلاع رساني پليس، ضمن اعلام اين خبر گفت:در اين مدت 53 فقره تصادف فوتي رخ داده كه در اين تصادفات 68 نفر از هموطنانمان جان خود را از دست داده اند.
وي با اشاره به اينكه در طول هفته گذشته 431 فقره تصادف جرحي در جاده هاي كشور اتفاق افتاده، تصريح كرد: 597 تن از شهروندان ما در اين حوادث مجروح شدند.
معاون عمليات ترافيكي پليس راه ناجا عوامل مهم تصادفات را ياد آور شد و اظهار داشت: 8/47 درصد علت تصادفات سواري و وانت بارها، 8/27 درصد موتورسيكلت، 9/14 درصد كاميون ها، 6 درصد عابران پياده و 5/3 درصد وسايل نقليه مسافربري بودند.
سرهنگ هاشمي با اعلام اينكه، انحراف به چپ با 25 درصد بيشترين علت شكل گيري حوادث است، خاطر نشان كرد: تخطي از سرعت مطمئنه با 7/20 درصد، عدم رعايت حق تقدم عبور با 2/19 درصد، عدم توجه به جلو در اثر خستگي و خواب آلودگي 4/17 درصد و ساير علل با 7/17 درصد عمده علل حوادث رانندگي را به خود اختصاص داده اند.
موضع قانون در خصوص تيراندازي ماموران به مجرمان
يك عضو كميسيون حقوقي و قضايي مجلس شوراي اسلامي با بيان اين كه ماموران و ضابطين قضايي براي اجراي قانون در حمايت قوانين هستند عنوان كرد: چنانچه ماموري حين انجام وظيفه قانوني با رعايت اصول و مقررات فعلي منجر به مرگ متهم يا مجرم متواري شود، مسئوليت كيفري ندارد.
محمدحسين فرهنگي عضو كميسيون حقوقي و قضائي مجلس شوراي اسلامي با تاكيد بر اين كه بايد قوانين و آئين نامه داخلي دستگاه قضاييانتظامي به ماموران قضائي آموخته شود به خبرنگار پايگاه
اطلاع رساني پليس گفت: چنانچه فردي به دليل مجرميت از سوي ضابطين مورد تعقيب يا هدف گلوله قرار گيرد اما شواهد و مدارك مستدلي در اين خصوص ارائه نشود، حمايت قانون از اين ضابط قضايي ممكن نخواهد بود، اما چنانچه مجرميت فرد ثابت شده يا شواهدي در اين امر وجود داشته باشد، ضابط يا مامور قضائي كه حين انجام وظيفه پس از طي ترتيبات و اخطارهاي ذكر شده در قوانين نيروهاي مسلح در مرحله نهايي اقدام به تيراندازي به سوي متهم و مجرم نمايد در حمايت كامل قانون است.
نماينده مردم تبريز در اشاره به اخطارها و ترتيبات ذكر شده در قانون تصريح كرد: مراحل ذكر شده از اعلام و اخطار شفاهي آغاز مي گردد و چنانچه كافي نبود ضابط مي تواند از شليك هوايي استفاده كند و در مرحله بعد چنانچه مجرم پياده بود به سمت پاي او و چنانچه سوار بر مركب بود به چرخ هاي آن مركب شليك كند. در مرحله نهايي مامور مي تواند به سوي خود مجرم نشانه برود.
فرهنگي با تاكيد بر اين كه ضابط و مامور قضائي حين انجام وظيفه در حمايت كامل قانون است خاطرنشان كرد: چنانچه مامور حين انجام وظيفه قانوني با رعايت اصول و مقررات منجر به مرگ متهم يا مجرمي شود مسئوليت كيفري ندارد و در اين خصوص ميان جرائم سبك يا سنگين آن متهم تفاوتي وجود ندارد و به خانواده مقتول از بيت المال ديه تعلق مي گيرد.
عضو كميسيون حقوقي و قضائي مجلس افزود: چنانچه مامور و ضابط قضائي حين انجام وظيفه به واسطه سهل انگاري موجب كشته شدن متهم يا مجرمي شود قاضي رسيدگي كننده مي تواند با در نظر گرفتن شرايط مخففه يا مشدده، با توجه به نوع جرم سبك يا سنگين آن متهم، راي خويش را صادر كند. اگرچه طبق اصل كلي ضابط قضائي در حمايت قانون است.
نسبت رضايت مردم از فعاليت پليس 110
رئيس پليس 110 كشور گفت: در طول شش ماه نخست امسال 16 ميليون نفر از هموطنانمان با شماره تلفن 110 تماس گرفتند و نيازهاي پليسي خود را با مسئولان ناجا در ميان گذاشتند. به گزارش خبرنگار پايگاه اطلاع رساني پليس، سردار اسكندر مومني رئيس پليس110 كشور با اعلام اين خبر گفت: با راه اندازي سيستم 110 از بسياري مراجعات به مراكز و كلانتري كاسته شده است. وي با اشاره به اينكه نيروي انتظامي با 311مركز پليس 110 در سال 79 كار خود را آغاز كرد اظهار داشت: هم اكنون 986 مركز در كشور فعال هستند و به نيازهاي پليسي مردم پاسخ مي دهند.
سردار مومني، برقراري ارتباط متقابل بين پليس و مردم، جلوگيري از سرگرداني مردم در مراجعه به پليس، سرعت عمل و كاهش چرخه رسيدگي به امور مردم و كاهش هزينه هاي مردم در مراجعات به پليس را از اهداف مهم راه اندازي سيستم 110 برشمرد.
رئيس پليس 110 كشور، افزايش بهره وري امكانات موجود پليس، ايجاد بستر لازم براي اعمال فرماندهي و كنترل بر عمليات پليسي در كشور و ارتقاي اعتماد و جلب مشاركت مردم با هدف تحقق جامعه مسئول و پليس پاسخگو را از ديگر اهداف راه اندازي پليس 110 ذكر كرد.
وي با اشاره به اينكه 16 ميليون نفر در طول شش ماه اول امسال در كل كشور با پليس 110 تماس برقرار كرده اند، خاطر نشان كرد: 28 درصد تماس ها فوريت پليسي، 30 درصد تماس همكاري اطلاعاتي مردم با پليس و 42 درصد اخذ راهنمايي و ساير موارد بوده است.
سردار مومني با اشاره به رضايتمندي90 درصدي مردم از پليس110، امور راهنمايي و رانندگي، نزاع و درگيري و سرقت را از اولويت هاي تماس مردم با پليس 110 برشمرد.