وزير جهاد كشاورزي اعلام كرد
طرح جديد براي اشتغال به كار 21 هزار فارغ التحصيل كشاورزي
وزير جهاد كشاورزي گفت: امسال 21 هزار نفر فارغ التحصيل كشاورزي را به عنوان مهندسين ناظر و كارآموز كارشناس كشاورزي در وزارت جهاد كشاورزي به كار خواهيم گرفت.
وزير جهاد كشاورزگفت: در گذشته حدود 5000 نفر كارشناس كشاورزي را در بخش كارآموزي اين وزارتخانه به كار مي گرفتيم كه با بازنگري جديد اين تعداد به سقف 10 هزار نفر خواهد رسيد.محمد اسكندري افزود: اكنون با ساماندهي برخي كارهاي تخصصي و فعاليت هاي گلخانه اي، شهرك هاي صنعتي كشاورزي را ساماندهي كرده و در جهت تدوين اين سياست گذاري در دولت حركت خواهيم كرد.
وي افزود: 11 هزار نفر از فارغ التحصيلان كشاورزي را به عنوان مهندسين ناظر بكار خواهيم گرفت. همچنان كه 4 هزار و 600 نفر از اين افراد در بخش گندم در حال فعاليت هستند.
وي در ادامه اظهار داشت: با توجه به برنامه ريزي هاي جديد اين وزارتخانه يك هزار و 717 نفر را در زمينه محصول جو و 6 هزار نفر را در محصولات ذرت و برنج بكار خواهيم گرفت.وي تصريح كرد: اكنون 35 هزار نفر فارغ التحصيل رشته كشاورزي در كشور بيكار هستند كه سعي داريم سالانه با ايجاد فرصت هاي شغلي 50 درصد آنها را مشغول به كار كنيم و تا دو سال آينده به نقطه تعادل برسيم.