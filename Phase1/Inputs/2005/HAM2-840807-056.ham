مخالفت مركز پژوهش هاي مجلس شوراي اسلامي با افزايش قيمت بنزين
گروه اقتصادي: مركز پژوهش هاي مجلس شوراي اسلامي در تازه ترين گزارش خود در مورد لايحه دولت در مورد تأمين كسري بودجه واردات بنزين با اعمال سياست هاي قيمتي بنزين مخالفت كرد و تأكيد نمود كه اين سياست منوط به اعمال مقدماتي سياست هاي غيرقيمتي است.
مركز پژوهشهاي مجلس شوراي اسلامي نظر كارشناسي خود را پيرامون نحوه تامين اعتبار لازم براي واردات بنزين و كسري يارانه خريد گندم از كشاورزان اعلام كرد.
به گزارش واحد اطلاع رساني مركز پژوهشهاي مجلس شوراي اسلامي دفاتر مطالعات زيربنايي و برنامه و بودجه اين مركز طي اظهار نظر كارشناسي مشتركي پيرامون لايحه «اصلاح جداول شماره 4 و 8 برنامه چهارم توسعه اقتصادي، اجتماعي و فرهنگي جمهوري اسلامي ايران و متمم بودجه سال 1384 كل كشور به منظور تامين يارانه مورد نياز براي واردات بنزين وكسري يارانه خريد گندم از كشاورزان» اعلام كردند كه دولت در لايحه فعلي(ياد شده)درخواست نموده كه مبلغ ارزي معادل 26744 ميليارد ريال(به ازاي هر دلار 9095 ريال و در مجموع برابر با 94/2 ميليارد دلار)از محل درآمد حاصل از صادرات نفت خام يا معاوضه آن براي واردات بنزين استفاده نمايد و چون در اين لايحه راهكارهاي قيمتي و غيرقيمتي(در كوتاه مدت)مد نظر دولت نبوده، چاره اي جز تامين منابع لازم براي واردات بنزين باقي نمانده است.
اين گزارش به نقل از دفاتر مطالعات زيربنايي و برنامه و بودجه مركز پژوهشها مي افزايد: با فرض متوسط قيمت نفت خام صادراتي به ميزان 4/48 دلار براي هر شبكه _ كه اين رقم متوسط قيمت مربوط به نفت صادراتي ايران در پنج ماهه اول سال جاري است و طبق پيش بيني ها متوسط قيمت در ماههاي آتي بيش از اين ميزان خواهد شد - و توليد 9/3 ميليون بشكه در روز، ارزش نفت خام صادراتي امسال بالغ بر 897/68 ميليارد دلار خواهد بود كه از اين ميزان سهم شركت ملي نفت ايران 3580 ميليون دلار(3 ميليارد و580 ميليون)خواهد بود.
همچنين با توجه به اين كه در لايحه «تشكيل صندوقهاي حمايت اجتماعي جوانان و بهبود وضعيت اقتصادي و اجتماعي استاني(مهر رضا(ع))پيش بيني شده است كه سهم شركت ملي نفت ايران معادل نيم درصد(از 3/7 درصد به 8/6 درصد)كاهش يابد و با اين وصف به رغم كاهش مزبور و با كسر ساير پرداختهاي تكليفي، درآمد شركت ملي نفت در سال جاري 1510 ميليون دلار(يك ميليارد و 510 ميليون دلار)از ارقام پيش بيني شده در قانون بودجه سال 1384 بيشتر خواهد شد كه اين مبلغ مي تواند در تامين اعتبار لازم براي واردات بنزين مورد استفاده قرار گيرد.
مركز پژوهشها درادامه يادآور شده است كه وزارت نفت مكلف است به منظور كنترل و هدايت عرضه و مصرف بنزين و گازوئيل به وسائط نقليه بنزين سوز و گازوئيل سوز، به گونه اي اقدام كند كه تا پايان بهمن ماه سال 1384 كارت هوشمند در تمام جايگاههاي عرضه فرآورده  هاي نفتي فعال شود و از تاريخ 1/12/1384 نيز تحويل سوخت به وسائط نقليه مذكور از طريق كارت هوشمند انجام شود ضمن اين كه وزارت نفت مكلف است از محل منابع داخلي شركت ملي نفت ايران اعتبار لازم براي اجراي اين طرح را تامين و از محل درآمد ناشي از فروش كارت هوشمند جايگزين نمايد.
در گزارش ديگري مركز پژوهشهاي مجلس شوراي اسلامي ارزش بنزين عرضه شده در ايران را معادل10 ميليارد دلار در سال ارزيابي كرد و افزود: بايد بالغ بر5/4 ميليارد دلار از اين مبلغ از طريق واردات تامين شود و اين در حالي است كه به ازاي مصرف اين ميزان بنزين به طور نسبي ارزش افزوده چنداني هم نصيب كشور نمي شود.
دفاتر مطالعات برنامه و بودجه و زيربنايي مركز پژوهشهاي مجلس شوراي اسلامي هشدار دادند كه اگر از هم اكنون تصميم گيران به راهكارهاي قيمتي و غيرقيمتي توجه ننمايند در پايان برنامه پنجساله چهارم ميزان مصرف بنزين كشور ساليانه از مرز 15ميليارد دلار نيز فراتر خواهد رفت.مركز پژوهشهاي مجلس شوراي اسلامي در همين حال اعمال سياستهاي قيمتي را در شرايط كنوني به دليل تورم زايي به مصلحت ندانست و افزود: اجراي اين سياست منوط به اعمال مقدماتي سياستهاي غيرقيمتي مي باشد.اين گزارش همچنين واردات بيشتر و يا احداث پالايشگاههاي جديد را چاره ساز رفع كمبود بنزين ندانست وادامه داد: لازم است ضمن بازسازي پالايشگاههاي كشور، توسعه پروژه گاز سوزكردن خودروها، خارج كردن خودروهاي فرسوده از سيستم حمل و نقل و توسعه سيستم حمل و نقل عمومي، با استفاده از راهكارهاي قيمتي نيز جلوي رشد مصرف و قاچاق بنزين گرفته شود.