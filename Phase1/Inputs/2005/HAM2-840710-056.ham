در سه ماهه آغاز سال جاري رخ داد
كاهش 6/5 درصدي ساخت وساز در كشور
گروه اقتصادي: باتوجه به كاهش 6/5 درصدي صدور پروانه هاي ساختماني در سه ماهه آغاز سال جاري نسبت به مدت مشابه سال قبل انتظار مي رود در صورت ادامه اين روند تا پايان سال جاري رشد اقتصادي كشور كمتر از 5/4 درصد سال گذشته محقق شود.
به گزارش خبرنگار ما براساس آمار سه ماهه صدور پروانه هاي ساختماني در شهرهاي كشور كه از سوي بانك مركزي منتشر شده است در اين مدت 34 هزار و 441 پروانه ساختماني از سوي شهرداري هاي كشور صادر شد كه اين ميزان نسبت به سه ماهه سال 83، 6/5 درصد كاهش يافته است.
باتوجه به بالا بودن تقاضاي احداث مسكن در ماه هاي آغاز سال به دليل مناسب بودن شرايط آب و هوا براي عمليات صدور پروانه در سه ماهه دوم سال احتمال كاهش رشد اقتصادي كشور طبيعي است.
طبق آمارهاي موجود بخش مسكن از عمده ترين عوامل مؤثر در رشد اقتصادي كشور است كه كاهش ساخت و ساز در سال گذشته موجب كند شدن رشد اقتصادي و عدم تحقق پيش بيني رشد اقتصادي كشور طبق برنامه سوم بود.
براساس گزارش منتشره از سوي بانك مركزي از كل تعداد پروانه هاي صادر شده 8/4 درصد به شهر تهران،  0/26 درصد به شهرهاي بزرگ و 6/65درصد به ساير مناطق شهري اختصاص داشته است. سطح كل زير بناي ساختمان هايي كه در سه ماهه مورد گزارش براي آن ها پروانه احداث صادر گرديده،  حدود 4/15 ميليون متر مربع بوده است. در سه ماهه اول سال،1384 در كل مناطق شهري كشور براي 34441 دستگاه ساختمان پروانه احداث صادر گرديده است كه نسبت به سه ماهه اول سال قبل 6/5درصد كاهش نشان مي دهد. از كل تعداد پروانه هاي صادر شده 8/4 درصد به شهر تهران،  0/26 درصد به شهرهاي بزرگ و 6/65درصد به ساير مناطق شهري اختصاص داشته است. سطح كل زير بناي ساختمان هايي كه در سه ماهه مورد گزارش براي آن ها پروانه احداث صادر گرديده،  حدود 4/15 ميليون متر مربع بوده است كه 6/9 درصد كمتر از سه ماهه اول سال قبل مي باشد. از مجموع سطح كل زير بناي در نظر گرفته شده 4/16 درصد به شهر تهران،  1/36 درصد به شهرهاي بزرگ و 5/47 درصد به ساير مناطق شهري اختصاص داشته است.
از كل تعداد پروانه هاي ساختماني صادره 3/20 درصد به ساختمان هاي يك طبقه 1،/38 درصد به بناهاي دو طبقه، 3/18 درصد به ساختمان هاي سه طبقه، 0/13 درصد به بناهاي چهار طبقه و 4/10 درصد به ساختمان هاي 5 طبقه و بيشتر اختصاص داشته است.
در پروانه هاي صادر شده در سه ماهه مورد گزارش، پيش بيني گرديده است كه حدود 100 هزار دستگاه واحد مسكوني در ساختمان هاي مذكور ايجاد شود كه نسبت به سه ماهه اول سال 8/11 درصد كاهش يافته است.