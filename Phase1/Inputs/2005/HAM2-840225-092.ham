تونل بزرگراه رسالت تهران ماه آينده گشايش مي يابد
ايرنا: معاون  فني  و عمراني  شهرداري  تهران  گفت : تونل  بزرگراه  رسالت  تهران  با حداقل  تاسيسات  گشايش مي يابد.
«محمد علي آبادي » ديروز از پايان  خرداد ماه  به  عنوان  زمان  گشايش  اين  تونل  ياد كرد.
وي  با بيان  اينكه  كار سويل (زيربنايي )در تونل  رسالت  به  پايان  رسيده است ، افزود: هم  اكنون  در 12 جبهه  كاري  در حال  فعاليت  هستيم  و اميدواريم  كارهاي  تاسيساتي  باقي  مانده  در كمترين  زمان  به  پايان  رسد.معاون  شهرداري  تهران  از احداث  تونل  رسالت  به  عنوان  فني ترين  و تخصصي ترين  كار عمراني  كنوني  كشور ياد و تصريح  كرد: كار با كيفيت  خوبي  در حال  انجام  است .وي  در خصوص  زمان  نهايي  بهره برداري  كامل  از اين  تونل  گفت : زمان بندي  در چارچوب  كارهاي  ناشناخته  بسيار سخت  است  چرا كه  ممكن  است  با اتفاقات  ناگهاني  مواجه  شويم .وي  با بيان  اينكه  مجبوريم  تونل  را بدون  تاسيسات  باز كنيم ، افزود: اين  تونل  نياز به  سيستم  آتش  نشاني ، روشنايي  قوي ، برق  اضطراري ، مونيتورينگ ، شمارش  خودرو و... دارد كه  تجهيز اين  سيستم ها زمان  زيادي  مي خواهد.
علي  آبادي  تصريح  كرد: احتمالا نحوه  بهره برداري  به  اينگونه  خواهد بود كه يكي  از شاخه هاي  تونل  زير بار ترافيكي  مي افتد، در صبح  كه  بار ترافيكي  به  سمت  شرق  زياد است  حركت  خودروها به  سمت  شرق  و در عصر به  سمت  غرب  خواهدبود.