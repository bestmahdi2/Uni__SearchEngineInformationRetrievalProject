«چشم سياه»ساخته شد
گروه علمي فرهنگي: دستگاه «چشم سياه» با هدف كمك به دانش آموزان كم بينا به همت يك مخترع ايراني طراحي و ساخته شد.
مهوش سپهر، عضو هيأت مديره انجمن مخترعين كشور درباره اختراع خود به ايسنا گفت: يكي از بزرگترين مشكلات كم بينايان به ويژه دانش آموزان كم بينا محدوديت آنان در استفاده از مدارس عادي است كه با طراحي و ساخت چشم سياه آنها مي توانند به راحتي و بدون نياز به معلم رابط در اين گونه مدارس به تحصيل بپردازند.
وي افزود: در ساخت اين نوع دستگاه از سيستم هاي الكترونيكي و نرم افزاري استفاده شده است. چشم سياه تقريباً به صورت عينكي طراحي شده كه بر روي صفحه كاغذ و يا تخته سياه كلاس نصب مي شود و افراد كم بينا مي توانند به كمك آن تا حدودي حروف را تشخيص دهند.