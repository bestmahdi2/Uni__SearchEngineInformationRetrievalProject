آب و هوا
تا بخواهي باران
ابرهاي باران زا آسمان كشور را به تسخير درآورده اند. ظرف امروز و فردا بيشتر شهرهاي كشور حداقل يك روز باراني را تجربه خواهند كرد.
سياوش بختياري- هواي تهران ديگر واقعا پاييزي شده است. طبيعتا وقتي در شهر باران بيايد، ارتفاعات شمال تهران برف خواهند داشت. كوه ها سفيد پوش شده اند. پديده ها آلودگي هوا را كم كرده اند، اما خيابان ها به استخرهاي گاهي عميقي تبديل شده اند. جدا از چاله ها حواستان به موزائيك هاي پياده روها هم باشد كه مثل يك تله انفجاري وقتي پايتان را رويشان مي گذاريد، گل و لاي از زيرشان بيرون مي زند! اگر در جنوب كشور زندگي مي كنيد يا قصد سفر به آنجا را داريد، احتمالا رعد و برق هاي شديدي در انتظارتان خواهد بود. تبريز اين روزها تقريبا زمستاني ست. برف و باران و هواي سرد وضعيت هميشگي اين شهر شده اند. غرب كشور نيز آب و هوايي سرد دارد، البته مردم اين مناطق به سرما و برف و باران عادت دارند. در نهايت پيشنهاد ما استفاده از لباس گرم است. به آفتاب هاي پاييزي اعتماد نكنيد. در كوچه باد مي آيد.