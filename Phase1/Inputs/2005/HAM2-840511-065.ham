انتقام گيري خونين كنار زاينده رود
گروه حوادث:مردي پس از اطلاع از نيت سوء دوست خود به همسرش با كشاندن او به كنار رودخانه زاينده رود به بهانه تفريح، او را به قتل رساند.
تلفن مركز فوريت هاي پليسي 110 اصفهان به صدا درآمد و كشف جنازه اي را در نزديكي پل نازوان در حاشيه رودخانه زاينده رود به ماموران خبر داد.
اكيپي از ماموران ويژه قتل به محل كشف جنازه اعزام شده و پس از رسيدن به محل به جسد مردي حدوداً 50 ساله برخوردند كه آثار ضربات شيء برنده اي بر روي بدنش ديده مي شد كه نشان از وقوع قتل داشت.
پليس پس از انجام بررسي هاي لازم جسد را براي روشن شدن علت اصلي مرگ به پزشكي قانوني منتقل كرد و تحقيقات خود را براي شناسايي هويت و سوابق مقتول آغاز كرد.
آنان در تحقيقات خود به اين نتيجه رسيدند كه مقتول به نام حاجت علي- ر آخرين بار با يكي از دوستانش به نام امرالله 27 ساله و همسرش زهره 25 ساله در كنار رودخانه زاينده رود ديده شده و متوفي با اين خانواده رفت و آمد نيز داشته است.
در ادامه تحقيقات، پليس موفق به شناسايي منزل امرالله شد و با اين احتمال كه اين فرد دستي در اين جنايت داشته باشد بازجويي از او را آغاز كرد. امرالله در مراحل تحقيق از آنجا كه چند نفر از شاهدان او را با مقتول ديده بودند لب به اعتراف گشود و پرده از راز اين قتل برداشت.
اين متهم در خصوص حادثه به پليس گفت: پس از آشنايي ام با متوفي او به منزل ما رفت و آمد داشت تا اين كه همسرم به من گفت كه علي به او نظر سوء دارد.
روز حادثه به اتفاق يكديگر براي تفريح به كنار رودخانه آمديم و مدتي او را با همسرم براي خريد هندوانه تنها گذاشتم و هنگامي كه برگشتم دريافتم كه متوفي در نبودم قصد آزار و اذيت همسرم را داشته است؛ بنابراين با ضربات قداره او را به قتل رساندم و جسدش را در زير پل رها كردم.
گفتني است، با توجه به اين كه متهم آلت قتل(قداره)را به همراه داشته و نقشه قتل را با برنامه ريزي قبلي عملي كرده است، تحقيقات از او ادامه دارد.