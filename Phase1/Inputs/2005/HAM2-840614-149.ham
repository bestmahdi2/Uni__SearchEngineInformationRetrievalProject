دو و ميداني قهرماني آسيا
ايران با يك طلا و دو برنز دهم شد
در پايان شانزدهمين دوره  مسابقات دووميداني قهرماني آسيا در كشور كره  جنوبي، تيم ايران با كسب يك مدال طلا و دو مدال برنز به عنوان دهم دست يافت.
به گزارش خبرگزاري دانشجويان ايران(ايسنا)، در آخرين روز از مسابقات دووميداني قهرماني آسيا پس از كسب مدال برنز و ركوردشكني سجاد مرادي در دوي  800 متر، تيم  4 در 400 متر ايران متشكل از رضا بوعذار، محمد عاكفيان، احسان مهاجرشجاعي و سجاد مرادي با كسب زمان  3 دقيقه و 8 ثانيه و  75 صدم ثانيه ركورد ايران را به ميزان 56 صدم ثانيه بهبود بخشيدند و در مكان پنجم آسيا قرار گرفتند.امين نيك فر در رقابت هاي پرتاب وزنه با ركورد27/17 متر دوازدهم شد و هادي سپهرزاد در پايان ماده  دهگانه با  6886 امتياز هفتم شد.در پايان اين دوره از مسابقات تيم چين با كسب 15 مدال طلا،  7 مدال نقره و  10 مدال برنز در مكان نخست ايستاد.تيم ژاپن با كسب  23 مدال در مكان دوم قرار گرفت، تيم قطر با كسب  12 مدال سوم شد و تيم هاي هندوستان، عربستان، سريلانكا، كره جنوبي، ازبكستان، تايلند و ايران در مكان هاي بعدي قرار گرفتند.