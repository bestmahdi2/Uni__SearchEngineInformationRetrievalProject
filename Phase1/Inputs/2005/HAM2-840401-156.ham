ورزش شيميايي
در دنياي شيميايي دو وميداني باور يك ركورد شكني بسيار دشوار شده است. از اين جهت به رشته دو و ميداني لقب شيميايي داده شده چون اغلب ورزشكاران اين رشته براي كسب عنوان قهرماني متوسل به مواد شيميايي و نيروزا مي شوند.
به همين دليل ركوردشكني پاول آرزوي فدراسيون جهاني دو و ميداني بود،چون ركورددار دو 100 متر جهان، تيم مونتگو مري كه در سال 2002 به اين موفقيت دست يافت، متهم به استفاده از مواد نيروزا مي باشد كه همين موضوع باعث شد تا مسئولان فدراسيون جهاني آرزو كنند تا يك دونده هر چه زودتر ركورد مونتگو مري را بشكند تا مبادا نام يك دونده دوپينگي در فهرست دوندگان ركوردشكن اين فدراسيون ثبت بشود.
به همين دليل بلافاصله پس از ركورد شكني پاول، جو داگلاس مربي سرشناس دو وميداني جهان كه در مقطعي مربيگري كارل لوئيس را نيز برعهده داشت، پاول را يك «قهرمان پاك» معرفي كرد.
با توجه به اينكه لقب سريع ترين مرد جهان براي ركوردشكن دو 100 متر در نظر گرفته مي شود و پربيننده ترين ماده ورزشي در المپيك، دو 100 متر است، اغلب دوندگان حاضرند حتي به قيمت مصرف مواد نيروزا در اين ماده ركوردشكني كنند و قهرمان بشوند.
نظر به اينكه ركورددار فعلي دو 100 متر جهان اهل كشور جامائيكا است. بايد خوشحال شد كه يك نفر خارج از مرزهاي آمريكا به اين موفقيت دست يافته است. پس از جيم هاينز كه در سال 1968 مسافت 100 متر را كمتر از 10 ثانيه دويد و ركورددار جهان شد، 5 دونده آمريكايي به نام هاي سي رول بارل، كالوين اسميت، كارل لوئيس، موريس گرين و مونتگو مري اقدام به ركورد شكني كردند و تنها دونده غير آمريكايي كه در سال هاي اخير موفق به ركوردشكني شد، دونووان بيلي از كانادا بود. جالب اينكه بيلي در المپيك آتلانتا در برابر چشمان تماشاگران كشور ميزبان(آمريكا)با زمان 84/9 ثانيه ركورد جهان را جابجا كرد. و اما پاول 22 ساله آينده درخشاني در پيش دارد. او فصل پيش در 9 مسابقه زير 10 ثانيه دويد و به همين دليل ركورد شكني اخير وي را نمي توان با شانس و اقبال مرتبط كرد.
ركوردشكنان دوهاي سرعت معمولاً در سنين بالاتر اقدام به ركوردشكني مي كنند و ديگر توان تكرار آن را ندارند.(البته بجز كارل لوئيس) اما پاول جوان پتانسيل لازم براي بهبود ركورد 77/9 ثانيه را دارا مي باشد. با توجه به مجموعه اين عوامل به نظر مي رسد كه پاول در تابستان امسال و به ويژه در رقابت هاي قهرماني جهان در هلسينكي غوفا بكند به ويژه اگر جاستين گاتلين قهرمان المپيك نيز در كنارش رقابت بكند.