مخالفت كنگره آمريكا با دائمي شدن قانون ضدتروريسم
مجلس نمايندگان آمريكا به لايحه پيشنهادي جورج بوش براي دائمي كردن قانون مبارزه با تروريسم موسوم به قانون پاتريوت(قانون ميهن پرستانه)راي نداد و تنها با تمديد يك ماهه آن موافقت كرد. پيشتر، سناي آمريكا نيز با رد پيشنهاد دائمي كردن اين قانون با تمديد شش ماهه آن موافقت كرده بود.
به گزارش رويتر اين قانون كه پس از حملات 11 سپتامبر تصويب شد، دولت فدرال را مجاز مي سازد تا به يك رشته تفتيش هاي مخفيانه، شنود تلفني، دستيابي به سوابق شخصي افراد و ساير اقدامات ديگر دست بزند.
اجراي قانون ميهن پرستانه درپي فاش شدن آن از سوي يك روزنامه آمريكايي، اعتراض هاي گسترده اي را در ميان مقامات و مردم اين كشور و نيز گروه هاي حقوق بشري، برانگيخت.
تحليلگران آمريكايي مخالفت سنا و مجلس نمايندگان را با لايحه پيشنهادي بوش، نوعي شكست براي دولت نومحافظه كاران آمريكا خوانده اند.