آنفلوانزاي مرغي به سادگي انسان را مبتلا نمي كند
گروه اجتماعي: اطلاعات و اخبار ناقص و گاهي حتي غيرعلمي درباره آنفلوانزاي مرغي از طريق پاره اي رسانه هاي جنجال آفرين به گوش مي رسد.در حالي كه اين بيماري مي تواند بسيار مهلك باشد، امكان تبديل شدن آن به يك اپيدمي فراگير تابع شرايطي است كه فراهم شود. خبرگزاري ايسنا به نقل از گروه بهداشت و درمان منطقه خراسان اطلاعات ساده و نسبتاً  جامعي را مخابره كرده است كه مي خوانيد:عامل مولد آنفلوانزاي مرغي، ويروسي است كه با ساختار فيزيكي پرندگان سازگار شده است. با وجود اين كه اين بيماري مخصوص ماكيان است، اما در سال هاي اخير اين ويروس به گونه هاي ديگر جانداران نيز منتقل شده و موجب ابتلاي انسان به اين بيماري مي شود.
اين ويروس اغلب در فضولات پرندگان يافت شده و احتمال ابتلاي مرغداراني كه اين ويروس را تنفس مي كنند بالاتر از سايرين است و امكان انتقال بيماري از راه خوردن گوشت مرغ آلوده وجود ندارد، اما اين در صورتي است كه گوشت كاملاً پخته شده و خام نباشد.انتقال بيماري از انسان به انسان بسيار به ندرت اتفاق مي افتد آنچه اين بيماري را براي انسان خطرناك مي كند، ويروسي است كه به شكلي دچار جهش ژنتيكي و تغيير رفتار مي شود كه بتواند از انساني به انسان ديگر منتقل شود. شيوع اين بيماري به دليل تغيير رفتار ويروس در محيط بدن ميزبان بسيار گسترده مي شود، اما خطرناك تر آن است كه بتواند فردي را آلوده كند كه همزمان به بيماري آنفلوانزاي انساني مبتلاست.
در صورتي كه ژن هاي ويروس هاي مرغي و انساني در اين شرايط با يكديگر تركيب شوند ويروس مي تواند از فردي به فرد ديگري منتقل شود و در نتيجه يك آنفلوانزاي همه گير شايع خواهد شد. تقريباً هيچ فردي به طور طبيعي در برابر ويروس جديد مصونيت نخواهد داشت و اين ويروس مي تواند ظرف مدت 6 ماه به همه مناطق جهان سرايت كند. بسياري از دانشمندان معتقدند همه گيري آنفلوانزا در سيكل هاي 25 ساله به وقوع مي پيوندد و آخرين دوره آن در سال 1968 بوده است.
يك بررسي اخير آزمايشگاهي نشان داد كه ويروس آنفلوانزاي مرغي مي تواند در ميان گربه ها نيز رد و بدل شود. همچنين اين ويروس توانسته اردك ها را بدون بروز بيماري و علائم ظاهري آن آلوده كند. در مورد علائم بيماري بايد يادآور شد كه ابتدا با يك تب خفيف، سردرد و درد مفاصل آغاز مي شود و تب بيمار ممكن است به مدت يك روز فروكش كند و در اين حالت بيمار به سختي تنفس كرده و به تدريج سرفه ها آغاز مي شود.
همزمان با كم رسيدن اكسيژن به مغز در اثر اشكال در تنفس حالت كما و مرگ به همراه خواهد داشت و از آنجا كه علائم آنفلوانزاي مرغي بسيار مشابه به آنفلوانزاي معمولي است تشخيص تفاوت آن را دچار مشكل مي كند.
اما در صورتي كه اين بيماري ظرف 48 ساعت تشخيص داده شود و بيمار تحت درمان خاص بيماري مانند مصرف داروي ضد ويروسي tamlflu قرار گيرد، بيمار معمولا بهبودي كامل به دست مي آورد. تاكنون به منظور توقف اين بيماري ميليون ها مرغ، جوجه و اردك در كشورهاي آلوده شده آسيايي به منظور كاهش خطر ابتلاء در ميان پرندگان و انسان هاي سالم، كشتار شده اند. با اين حال سازمان جهاني بهداشت هشدار داده كه اگر در حال حاضر اين بيماري شايع شود، هيچ كشوري براي مقابله با آن چه به لحاظ دارويي و چه به لحاظ واكسينه كردن آماده نيست.