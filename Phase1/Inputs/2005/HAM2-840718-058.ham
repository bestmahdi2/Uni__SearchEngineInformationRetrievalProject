579 فقره تصادف841، كشته و زخمي برجاي گذاشت
ايرنا: معاون  عملياتي  پليس  راه  كشور گفت : طي  579 فقره  تصادفات  جاده اي  كه  طي  هفته  گذشته  و از تاريخ  نهم  تا شانزدهم  مهر ماه  جاري  در نقاط مختلف كشور رخ  داد، مجموعاً 841 نفر كشته  و زخمي  شدند.
سرهنگ  سيد هادي  هاشمي ، در تبيين  درصد عوامل  شكل گيري  تصادفات  جاده اي  در هفته گذشته ، بيشترين  حجم  تصادفات  وسائط نقليه  را سواري  و وانت  بارها با 8/32 درصد ذكر كرد. وي  افزود: موتورسيكلت ها، 8/31 درصد، كاميونها با 8/18 درصد، عابرين  پياده با 9/ 10 درصد و بالاخره  وسائط نقليه  عمومي  مسافربري  با 7/5 درصد به ترتيب  در رده هاي  بعدي  عوامل  شكل گيري  تصادفات  جاده اي  قرار دارند.به  گفته  هاشمي ، انحراف  به  چپ  با 7/25 درصد، عدم  توجه  به  جلو در اثرخستگي  و خواب  آلودگي  با 25 درصد، عدم  توانايي  در كنترل  وسيله  نقليه  با4/ 19 درصد و سرانجام  عدم  رعايت  حق  تقدم  عبور با 4/ 16 درصد از علل  عمده  وقوع  تصادفات  جاده اي  طي  هفته  گذشته  بود.آمار بالاي تصادفات در حالي است كه به اعتقاد فرمانده قرارگاه پليس راه استان اردبيل طبق آمار و شواهد موجود بيش از 40 درصد قربانيان حوادث رانندگي عابران پياده هستند كه متأسفانه اين وضعيت نشأت گرفته از عدم پايبندي به قوانين راهنمايي و رانندگي است. سرهنگ شهزاد قاسم زاده به مهر گفت: طي شش ماهه اول امسال در مقايسه با مدت مشابه در سال گذشته در مورد تصادفات منجر به فوت و جرح حدود 20 درصد در استان اردبيل كاهش داشتيم.