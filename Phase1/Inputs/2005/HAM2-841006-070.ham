تصويب طرح ضربتي درمان 3هزار معتاد تزريقي
گروه اجتماعي: مديركل درمان و بازتواني ستاد مبارزه با مواد مخدر از تصويب طرح ضربتي درمان معتادان تزريقي شهر تهران در كميته درمان ستاد مبارزه با مواد مخدر خبر داد و گفت: بر اساس اين طرح ضربتي، 3 هزار معتاد تزريقي از جمله معتادان خيابان خواب اصلي، به مدت 3 ماه تحت پوشش درمان قرار مي گيرند. دكتر صفاتيان در پاسخ به اين پرسش كه «چرا عليرغم اعلام ستاد مبني بر جمع آوري و درمان معتادان تابلو تا پايان خرداد سال 83 اين امر محقق نشد؟» تصريح كرد: در اين زمينه برنامه اي جامع، تهيه و در دو جلسه ستاد مصوب و اعتباري براي آن در نظر گرفته شد؛ اما آيا بودجه را اختصاص دادند تا هيچ معتادي را كنار خيابان نبينيم؟
به گفته دكتر صفاتيان در قالب طرح ضربتي ياد شده، وزارت بهداشت، درمان و آموزش پزشكي يكهزار معتاد را در مراكز ic  d و سازمان هاي غيردولتي، يكهزار معتاد را در سيستم درماني خود و سازمان زندانها نيز يكهزار نفر را تحت پوشش درمان با متادون خواهند برد و لذا طرح توسط گروه ارزيابان تعيين شده نيز ارزيابي خواهد شد.
وي همچنين با اعلام تصويب طرح جامع كاهش آسيب هاي اجتماعي در جلسه اخير ستاد مبارزه با مواد مخدر كه با حضور رئيس جمهوري تشكيل شد، اظهار كرد: در اين برنامه يكساله كه تقاضاي 20 ميليارد تومان اعتبار براي آن شده، گسترش كلينيك هاي مثلثي درمان اعتياد، مراكز درمان اجتماع مدار معتادان(dic)برنامه هاي دسترسي به معتادان و درمان نگهدارنده با متادون 4 فعاليت اصلي براي معتادان تزريقي خياباني خواهد بود.
مديركل درمان و بازتواني ستاد مبارزه با موادمخدر همچنين به خبرگزاري دانشجويان ايران گفت: بر اين اساس در صورت تامين اعتبار اجراي طرح، 20 تا 25 درصد معتادان تزريقي تحت پوشش خواهند رفت. وي همچنين مهمترين مشكل انجام فعاليت هاي درماني را بودجه دانست.