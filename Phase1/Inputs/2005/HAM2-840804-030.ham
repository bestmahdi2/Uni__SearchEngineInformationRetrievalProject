در شهر
شب  هاي مناجات
از ميان سه شبي كه گمان مي  رود شب قدر باشند و مراسم ويژه  اي براي آنها توصيه شده است، شب بيست و سوم ماه رمضان از قوت بيشتري برخوردار است.
در شهرهاي مختلف ايران تقريبا محله  اي پيدا نمي  شود كه مراسم احياي شب قدر در آن برگزار نشود. مساجد، تكايا و حتي خانه  هاي شخصي ميزبان مردمي هستند كه براي شركت در مراسم احيا مي  آيند؛ مراسمي كه چند ساعت پس از افطار شروع مي  شود و تا پاسي از شب ادامه مي  يابد. در اين ميان برخي از مراكز مذهبي در شهرهاي مختلف بيشتر مورد توجه مردم قرار دارند. در شهرهايي مانند قم و مشهد، حرم حضرت امام رضا(ع)و حضرت معصومه(س)در اين شب  ها مملو از جمعيت مي  شود. مكان  هايي نظير مساجد جامع، مصلاي شهر و... نيز از ديگر مراكز تجمع مردم هستند.
در تهران هم برخي از نقاط شهر بيشتر مورد توجه مردم هستند. مصلاي تهران، حرم امام خميني (ره)، مسجد شهدا، مسجد ارك و...
در مسجد شهدا همه ساله از ابتداي ماه رمضان تا پايان آن، مراسم مناجات  خواني برپاست. حاج  مهدي سماواتي، مناجات مسجد كوفه مي  خواند و حاج  ماشاءالله عابدي، دعاي ابوحمزه و افتتاح. اين مسجد در اتوبان آهنگ، بعد از ميدان گل  ها قرار دارد. برنامه  هاي مسجد شهدا هر شب از ساعت يك بامداد آغاز مي  شود.
در مسجد ارك نيز هرساله برنامه  هاي ويژه شب  هاي ماه رمضان برپاست. حاج منصور ارضي در اين مراسم مداحي مي  كند. مسجد ارك در چهارراه گلوبندك خيابان 15 خرداد قرار دارد. برنامه  هاي حرم امام خميني(ره)نيز توسط روزنامه  ها اعلام مي  شود و مصلاي تهران نيز برنامه  هاي ويژه  اي دارد.