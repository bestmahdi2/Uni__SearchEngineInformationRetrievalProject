مهلت بازپرداخت بدهي هاي مردم بم به نظام بانكي كشور،چهار سال تمديد شد
گروه اقتصادي:نمايندگان  ويژه  رئيس  جمهوري  در ستاد راهبري  بازسازي  بم  مقرر كردند، مهلت  بازپرداخت  بدهي هاي  مردم  بم  به  نظام  بانكي  كشور چهار سال  تمديد شود.
به  گزارش   روابط عمومي  سازمان  مديريت  و برنامه ريزي  كشور، براساس  تصميم  اين  نمايندگان ، بدهي هاي  مردم  بم  بابت  اخذ تسهيلات  براي  ساخت  مسكن  و واحد تجاري  در قبل  از وقوع  زلزله  به  نظام  بانكي  كشور از پنجم  دي ماه  سال  گذشته  به  مدت  چهار سال  استمهال  مي شود.
اين  نمايندگان  همچنين  تصميم  گرفتند، براي  بازسازي  مجتمع  آموزش  عالي  وابسته  به  دانشگاه  شهيد باهنر در بم  به  مساحت  2500 متر مربع  با برآورد هزينه  هفت  هزار و 500 ميليون  ريال  و اعتباري  به  مبلغ  سه  هزار ميليون  ريال  از محل  قانون  بودجه  سال  1384 كل  كشور اختصاص  يابد.
تهيه  طرح  تفصيلي  شهر بروات  با مبلغ  يكهزار و 570 ميليون  ريال ، بازسازي  ساختمانهاي  تخريبي  اداره  راه  و ترابري  شهرستان  بم و تهيه  طرحهاي  ويژه  ساختاري  - تفصيلي  بم  با مبلغ  733 ميليون  ريال  اعتبار از ديگر تصميمات  نمايندگان  ويژه  رئيس  جمهوري  در ستاد راهبري  بازسازي  بم  بود.