در شش ماه آغاز سال جاري رخ داد:
تحقق 92درصدي اهداف برنامه در بخش صادرات غيرنفتي
* رشد 6/15 درصدي ارزش واردات به كشور * 4/20 درصد ارزش كل واردات كشور از امارات متحده عربي بوده است
گروه اقتصادي: براساس گزارش آماري گمرك از ميزان صادرات و واردات به كشور در شش ماهه آغاز سال جاري 3 ميليارد و 902 ميليون دلار كالاي غيرنفتي صادر شد و 18 ميليون و 332 ميليون دلار كالا به كشور وارد شد.
به گزارش خبرنگار ما با توجه به افزايش درآمد هاي نفتي در سال جاري رشد واردات به كشور از سوي برخي كارشناسان پيش بيني شده است.
براساس اين گزارش ميزان واردات به كشور نسبت به مدت مشابه سال قبل از نظر وزن 8/12درصد و از نظر ارزش 6/15درصد رشد داشته است.
ميزان صادرات غيرنفتي نيز در اين مدت از نظر وزن 3/22 درصد و از نظر ارزش 5/19درصد رشد كرده است.
در گزارش گمرك تاكيد شده است مقايسه آمارهاي صادرات غيرنفتي در مدت شش ماهه آغاز سال با اهداف برنامه از تحقق 92درصدي پيش بيني برنامه چهارم حكايت دارد.
به گزارش روابط عمومي گمرك ايران، در اين مدت 20ميليون دلار از ارزش كل صادرات غيرنفتي از محل تجارت چمداني و 319 ميليون و 300هزار دلار آن از طريق بازارچه هاي مرزي بوده است.
متوسط قيمت هر تن كالاي صادراتي در شش ماهه امسال حدود 5/392 دلار بود كه نسبت به مدت مشابه سال گذشته 1/3 درصد كاهش نشان مي دهد.
در مدت ياد شده بخش هاي صنعت و پتروشيمي با 9/72 درصد، كشاورزي با 3/14 درصد، صنايع دستي با 5/7 درصد و مواد معدني با 3/5 درصد به ترتيب بيشترين سهم از ارزش كل صادرات را به خود اختصاص دادند.
برپايه اين گزارش، در بخش صنعت و پتروشيمي طي شش ماهه سال جاري 6ميليون و 626 هزار تن فرآورده هاي صنعتي و پتروشيمي به ارزش 2 ميليارد و 607 ميليون و 800 هزار دلار به خارج از كشور صادر شد كه در مقايسه با مدت مشابه سال قبل به لحاظ وزن و ارزش به ترتيب 4 و 4/20 درصد افزايش داشته است.
سهم وزني و ارزشي محصولات صنعتي و پتروشيمي از كل صادرات غيرنفتي در اين مدت 4/66 و 9/72 درصد بود كه در مقايسه با مدت مشابه سال گذشته به لحاظ وزن 3/12 درصد كاهش و از حيث ارزش 3/2 درصد افزايش نشان مي دهد.
بر اساس اين گزارش، آهن آلات و فولاد با 528 ميليون و 400 هزار دلار مصنوعات پلاستيكي و ملامين با 119 ميليون و 300هزار دلار، ميعانات گازي با 89 ميليون و 800 هزار دلار، نفتاي سبك با 86 ميليون و 300 هزار دلار و آلومينيوم ساخته شده با 81 ميليون و 800 هزار دلار جزو 5 قلم عمده كالاي صادراتي در بخش صنعت و پتروشيمي بودند كه 7/43 درصد از ارزش كل صادرات بخش صنعت و پتروشيمي را به خود اختصاص دادند.
طي اين مدت در بين اقلام عمده صادراتي در بخش صنعت و پتروشيمي صادرات آهن آلات و فولاد و آلومينيوم ساخته شده در مقايسه با مدت مشابه سال قبل به ترتيب 91 و 3/30 درصد رشد نشان مي دهد. در حالي كه صادرات مصنوعات پلاستيكي و ملامين نسبت به شش ماه اول پارسال بيش از 2 برابر افزايش داشت.
همچنين در بخش كشاورزي نيز صادرات محصولات كشاورزي در نيمه اول سال جاري به 510 ميليون و 800 هزار دلار رسيد كه در مقايسه با مدت مشابه سال قبل 8/4 درصد كاهش نشان مي دهد.
وزن كالاهاي كشاورزي صادراتي در اين مدت 381 هزار و 700 تن بود كه نسبت به مدت مشابه تغيير محسوسي نداشت.
بر اساس اين گزارش متوسط قيمت هر تن محصولات كشاورزي صادراتي در نيمه اول امسال به 1/1338 دلار رسيد كه در مقايسه با مدت مشابه سال گذشته با كاهش 9/4 درصدي رو به رو بود.
پسته و مغز پسته، احشام زنده، كشمش، پوست و سالامبور و زعفران 5 قلم عمده كالاي صادراتي در بخش كشاورزي بودند.
در نيمه اول امسال 183 ميليون و 500 هزار دلار پسته و مغز پسته 43، ميليون دلار احشام زنده، 39ميليون و 600 هزار دلار كشمش، 39ميليون و 400 هزار دلار پوست و سالامبور و 37 ميليون دلار زعفران به خارج از كشور صادر شد.
اين گزارش حاكي است وزن پسته و مغز پسته صادراتي ايران در اين مدت 37 هزار و 600 تن بود كه در مقايسه با مدت مشابه سال قبل 2/36 درصد كاهش داشت.
پسته صادراتي در اين مدت به لحاظ ارزش نيز با كاهش 27 درصدي رو به رو بود.
واردات
برپايه اين گزارش در اين مدت متوسط قيمت هر تن كالاي وارداتي حدود 2/1134 دلار بود كه نسبت به مدت مشابه پارسال حدود 5/2 درصد رشد نشان مي دهد.
آهن آلات با يك ميليارد و 942 ميليون دلار، لوازم صنعتي برقي با يك ميليارد و 95 ميليون دلار، مواد اوليه پلاستيك با 632 ميليون دلار، مواد شيميايي با 495 ميليون دلار، ماشين آلات راهسازي، كشاورزي و جرثقيل با 299 ميليون دلار، كاغذ و مقوا با 314 ميليون دلار، روغن خوراكي با 290 ميليون دلار، محصولات دارويي با 283 ميليون دلار، محصولات صنايع شيميايي با 257 ميليون و 400هزار دلار و ذرت با 251 ميليون و 600 هزار دلار ده قلم عمده كالاي وارداتي در نيمه اول سال جاري بودند.
در همين مدت 3هزار و 605 دستگاه خودرو به ارزش 93 ميليون و 200هزار دلار وارد كشور شد.
اين گزارش حاكي است در شهريور ماه سال جاري بيشترين كالاهاي وارداتي مورد نياز كشور به ترتيب از كشورهاي امارات متحده عربي، آلمان و ايتاليا، چين و فرانسه وارد شد.
4/20 درصد از ارزش كل واردات به كشور در شهريورماه سال جاري از امارات متحده عربي بوده است و كشورهاي آلمان با 4/،13 ايتاليا با 7/6 چين با 5/5 و فرانسه با 7/4 درصد در رتبه هاي بعدي قرار گرفتند.