انتقاد دوباره سوئيس از آمريكا درباره پروازهاي مخفي
وين _ ايرنا: اداره  هوانوردي غير نظامي سوييس  اعلام  كرد: آمريكا تاكنون  درخواست هاي متناوب  اين  اداره  درمورد پروازهاي  مخفيانه  هواپيماهاي  سازمان  اطلاعات  مركزي  آمريكا(سيا)بر فراز سوييس  را بي پاسخ  گذاشته  و از ارائه  اطلاعات  در اين  زمينه  سرباز مي زند.
اين مركز افزود: سوييس  بارها خواستار توضيح  آمريكا درمورد اين پروازهاي  غيرقانوني  شده ، ولي  واشنگتن  تا كنون  هيچ  پاسخي  به  سوييس  نداده  است .
اين  اداره  ديروز اعلام  كرد: تعداد پرواز هواپيماهاي  مرموز سيابر فراز حريم  هوايي  سوييس  به  74 سورتي  پرواز افزايش  يافته  است .
اداره  فدرال  هوانوردي  غيرنظامي سوييس  افزود: آخرين  پرواز اين  هواپيماهاي  مرموز 13 دسامبر گذشته  بوده  است .
آمريكا پروازهاي  غيرقانوني  هواپيماي  سيا بر فراز برخي  كشورهاي  اروپااز جمله  سوييس  و اتريش  را تأييد كرده  است .
پروازهاي  غيرقانوني  هواپيماهاي  سيا بر فراز كشورهاي  اروپايي  و وجودزندان هاي  مخفي  سيا در اروپاي  شرقي ، موجب  اعتراض  و انتقادهاي  گسترده  اي از سوي  سياستمداران  و احزاب  اين  كشورها شده  است .
علاوه  بر احزاب  مختلف  اروپا، اتحاديه  اروپا نيز اخيرا به  طور رسمي خواستار ارايه  اطلاعات  كامل  از سوي  واشنگتن  درباره  پروازهاي  غيرقانوني هواپيماهاي  سيا شد. وجود زندان هاي  مخفي  سيا در نقاط مختلف  اروپاي  شرقي ، نخستين  بار درروزنامه  واشنگتن  پست  چاپ  آمريكا افشا شد.