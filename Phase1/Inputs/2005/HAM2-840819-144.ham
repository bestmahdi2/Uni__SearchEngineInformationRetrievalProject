رئيس سازمان حفاظت محيط زيست:
27 دستگاه سنجش آلودگي هوا در شهرهاي آلوده به كار گرفته مي شود
ايسنا: رئيس سازمان حفاظت محيط زيست گفت: با نقشه هاي gis مي توانيم مديريت علمي و خوبي را اعمال كنيم.
دكتر فاطمه واعظ جوادي در همايش سالانه مديران كل حفاظت محيط زيست كشور افزود: در دست نبودن نقشه هاي gis استاني يك نقص در سيستم مديريتي است كه بايد هر چه سريعتر برطرف شود.
وي با بيان اين كه با تهيه اين نقشه ها متوجه كمبودها و نواقص كار مي شويم، گفت:در صورت مشاهده هرگونه نقص و كمبود در اين زمينه مي توان پروژه پژوهشي را با همكاري اساتيد و دانشجويان طراحي كرد.
رئيس سازمان حفاظت محيط زيست در خصوص طرح اكوتوريسم با بيان اين كه تفاهمنامه اي بين ميراث فرهنگي و سازمان گردشگري با سازمان محيط زيست به امضا رسيده است، تصريح كرد: در اين طرح سعي داريم با توجه به جنبه ها و موقعيتهاي زيست محيطي در استان، راههاي ورود توريسم به آن را بگشاييم.
وي از ورود 27 دستگاه سنجش آلودگي هوا به گمرك كشور خبر داد و گفت: پروژه اي ملي در حال اجراست كه بر اساس آن در تعدادي از شهرهاي آلوده كشور از اين سيستمها استفاده مي شود.جوادي بحث آلودگي آب و خاك را نيز مهم ارزيابي كرد و گفت: متأسفانه با مد نظر قرار گرفتن مقوله آلودگي هوا، آلودگي خاك و آب به فراموشي سپرده شده است، اما بايد بدانيم آلودگي در آب و خاك نه تنها از بين نمي رود، بلكه انباشته مي شود.