«ايران» در سيد نخست جام  ملتهاي آسيا
كنفدراسيون  فوتبال  آسيا روز جمعه  تيم هاي  ايران ، ژاپن ، چين ، بحرين ، ازبكستان  و اردن  را تيم هاي  اول  گروه  بندي  رقابت هاي  مقدماتي  جام  ملت هاي  آسيا اعلام  كرد.به  گزارش اي  اف  سي  از كوالالامپور، سيدبندي  تيم ها توسط كميته  مسابقات  كنفدراسيون  فوتبال  آسيا انجام  شده  است  و مراسم  قرعه كشي  و گروه بندي  روز4 ژانويه ( 14 بهمن )در كوالالامپور برگزار خواهد شد.
24 تيم  شركت كننده  در مرحله  مقدماتي  در قالب  چهار گروه  شش  تيمي  به  منظور سيدبندي  توزيع  شده اند.قرعه كشي  و گروه بندي ها در حضور نمايندگان  همه  فدراسيون هاي  مربوطه  انجام  خواهد شد تا شش  گروه  چهارتيمي  براي  رقابت  در مرحله  مقدماتي  شناسايي  شوند.از هر گروه  دو تيم  برتر به  مرحله  اصلي  رقابت هاي  جام  ملتهاي  آسيا صعود خواهند كرد كه  در اين  مرحله  چهار تيم  ميزبان  به  نام  مالزي ، ويتنام ، اندونزي  و تايلند به  آنان  ملحق  مي شوند.
سيدبندي  اعلام  شده :
گلدان  اول : ژاپن ، چين ، ايران ، بحرين ، ازبكستان ، اردن 
گلدان دوم : كره  جنوبي ، عراق ، عمان ، كويت ، عربستان قطر
گلدان  سوم : امارات ، يمن ، سوريه ، لبنان ، سنگاپور، هنگ كنگ 
گلدان  چهارم : فلسطين ، سريلانكا، تايوان ، پاكستان ، بنگلادش ، هند، استراليا، پاكستان  و بنگلادش  طي  دو بازي  رفت  و برگشت  پلي  آف  ديدار خواهند كرد تا برنده  به  مرحله  مقدماتي  راه  يابد.
تيم  استراليا نيز كه  از روز 11 دي ماه  عضو رسمي  كنفدراسيون  فوتبال  آسيا خواهد بود، آخرين  تيم  گروه  چهار است .سيدبندي  تيم ها براساس  عملكرد تيم ها در رقابت هاي  مقدماتي  و اصلي جام  ملتهاي  آسيا 2004 انجام  شده  است .