ارزش معاملات سهام 82 درصد كاهش يافت
گروه بورس: طي هفته گذشته تعداد 65 ميليون و 311 هزار و 632 سهم توسط 5 هزار و 905 نفر در بورس تهران داد و ستد شد.
به گزارش خبرنگار ما در اين هفته ارزش كل معاملات سهام به رقم 228 هزار و 832 ميليارد ريال رسيد كه اين رقم نسبت به هفته گذشته با 82 درصد كاهش روبه رو بود.
همچنين طي هفته گذشته تعداد خريداران و حجم سهام معامله شده نيز در مقايسه با هفته گذشته به ترتيب با 3/49 درصد و 92 درصد افت مواجه شد.
بنا بر اين گزارش، در يك هفته گذشته ارزش كل معاملات سهام در تالار اصلي بورس 174 هزار و 2/757 ميليارد ريال بود كه نسبت به هفته گذشته 67 درصد كاهش داشت.
طي اين هفته 3 هزار و 810 فعال بازار تعداد 42 ميليون و 750 هزار و 510 سهم را در تالار اصلي رد و بدل كردند كه اين ارقام در مقايسه با هفته قبل به ترتيب 6/43 درصد و 5/41 درصد كاهش نشان مي دهد.بر اساس اين گزارش هفته گذشته 22 ميليون و 561 هزار و 122 سهم توسط دو هزار و 95 نفر در تالار فرعي دست به دست شد كه در مقايسه با هفته قبل از آن افت 97 درصدي حجم معاملات و كاهش 59 درصدي تعداد خريداران در اين تالار را در پي داشت.