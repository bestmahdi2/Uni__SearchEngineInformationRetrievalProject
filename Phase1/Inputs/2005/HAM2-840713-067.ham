وزير كار و امور اجتماعي:
براي ايجاد يك ميليون شغل نياز به 20 هزار ميليارد تومان سرمايه گذاري جديد است
فارس: وزير كار و امور اجتماعي با اشاره به لزوم ايجاد سالانه يك ميليون فرصت شغلي در طول برنامه چهارم گفت: براي ايجاد يك ميليون شغل پايدار نياز به دست كم 200 تريليون ريال سرمايه گذاري جديد است و بايد فضاي اجراي اين سياست و سرمايه گذاري در كشور ايجاد شود.
محمد جهرمي افزود، نرخ بيكاري در سال جاري تنها مطابق برنامه چهارم كاهش نيافت، بلكه 3 دهم درصد هم افزايش پيدا كرد.
متاسفانه فضاي قبل و بعد از انتخابات باعث شده است كه بازار كار و توليد كشور از شش ماه قبل از انتخابات ملتهب شود و هنوز به حالت عادي برنگشته است. با وجودي كه طبق قانون برنامه چهارم بايد ظرف پنج سال، سه ميليون و 800 هزار فرصت شغلي ايجاد شود، ولي هدف برنامه در سال نخست محقق نشده است.
وزير كار و امور اجتماعي افزود: با وجود تغيير و تحول در كشور و با توجه به روند موجود، نه تنها نرخ بيكاري درسال اول برنامه چهارم كاهش نيافت، بلكه افزايش يافته است. وي گفت: نرخ بيكاري در پايان سال 83 رقم 3/12 درصد بود كه سال جاري كاهش نيافت، بلكه به 6/12 درصد رسيده است،در ضمن 6 درصد هم اشتغال ناقص است كه به نرخ بيكاري افزوده مي شود.
وي گفت: با توجه به افزايش نرخ بيكاري نسبت به ابتداي سال جاري، بايد دنبال رويه اي رفت كه با كمك مردم هر چه سريعتر نرخ بيكاري كاهش پيدا كند.
وزير كار و امور اجتماعي نرخ بيكاري را در بين دانش آموختگان دانشگاهها بالاي 16 درصد ياد كرد و گفت: براي كاهش اين نرخ بيكاري نيز به عزم ملي و رونق بازار داخلي نياز است. وي در مورد تعيين حداقل دستمزد در سال جاري گفت: تعيين اين رقم توسط شوراي عالي كار با حضور نمايندگان كارگران و كارفرمايان تعيين مي شود، ولي من معتقدم كه مي توان با بررسي بهتر و كارشناسي تر به يك رقم حداقل دستمزد در هر منطقه و در رشته كار تعيين كرد.
وزير كار و امور اجتماعي اظهار اميدواري كرد كه حداقل دستمزد براي سال آينده توسط جدول مفصلي براساس منطقه بندي و رشته بندي شغل تهيه شود.