سايت ebay در انگليس گوي رقابت را از گوگل ربود
سايت ebay در كشور انگليس در زمينه بيشترين تعداد صفحات وب مشاهده شده از سايت هاي اينترنتي در ماه ژولاي سال2005 گوي رقابت را از گوگل ربود.
به گزارش ايسنا شركت تحقيقاتي نيلسن طبق آخرين جدول آماري خود از پربيننده ترين سايت هاي اينترنتي در كشور انگليس اعلام كرد كه تقريبا  1/3 ميليارد از صفحات وب سايت ebay در ژولاي سال جاري مشاهده شده است كه اين رقم نسبت به همين دوره در سال گذشته  44 درصد افزايش يافته است.
همچنين  9/10 ميليون كاربر در اين مدت از اين سايت ديدن كرده اند. كه نسبت به سال قبل  30 درصد افزايش داشته و در راس  5 سايت اول اين كشور قرار گرفته است. اين در حالي است كه در همين جدول سايت هاي گوگل، msn، ياهو و بي.بي.سي به ترتيب در رديف دوم تا پنجم قرار مي گيرند.
لازم به ذكر است كه  43 درصد از كل جمعيت مراجعه كننده به اينترنت در اين كشور از اين سايت ديدن كرده اند.