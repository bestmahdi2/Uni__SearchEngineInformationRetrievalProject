خطر نيكوتين براي نوجوانان
گروه دانش _ مرتضي  اسلام زاده: پژوهشگران و محققان دانشگاه هيوستون پس از تحقيقات فراوان به اين نتيجه رسيده اند كه نوجوانان و جوانان زير 21 سال بسيار سريعتر نسبت به افراد بزرگسال به سيگار معتاد مي شوند. زيرا بدن آنها در برابر نيكوتين موجود در سيگار مقاومت بسيار كمتري نسبت به افراد بزرگسال نشان مي دهد.
اين گزارش در ادامه مي افزايد هر چقدر كه نيكوتين بيشتر وارد ريه شود تمايل شخص براي استعمال سيگار را افزايش مي دهد تا آن جا كه متأسفانه شخص سيگاري را به آستانه مرگ مي فرستد.
تحقيقات پژوهشگران نشان مي دهد كه نوجوانان عمدتا سيگار را به عنوان يك آزمايش آغاز مي كنند، آزمايشي كه از عواقب وخيم و مرگبار آن اطلاعي ندارند و متأسفانه پس از اين آزمايش مرگبار به نيكوتين معتاد خواهند شد. متأسفانه نوجوانان از اين موضوع آگاهي ندارند كه اثر نيكوتين در آنها به مراتب مخرب تر و زيان بارتر از افراد بزرگسال است و نوجواناني كه خود را به سيگار آلوده مي كنند و معتاد به نيكوتين مي شوند در واقع دوران زندگي خود را كوتاه مي كنند. روزانه شش هزار كودك و نوجوان كه كمتر از هجده سال دارند براي اولين بار شروع به استعمال سيگار مي كنند و 48 درصد مرگ و مير ناشي از اعتياد به سيگار متعلق به افراد زير سي سال است.