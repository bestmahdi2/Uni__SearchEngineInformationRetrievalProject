مرد 69 ساله به قصاص محكوم شد
گروه حوادث: مرد ميانسالي كه متهم به قتل همسر و به آتش كشيدن خانه اش بود، از سوي قضات دادگاه كيفري استان به قصاص نفس(اعدام)محكوم شد.
به گزارش خبرنگار ما، در اين پرونده عقيل(69ساله)متهم است كه همسر 40ساله اش به نام زهرا را در پي اختلافات خانوادگي با ضربات چاقو به قتل رسانده است. اين مرد چندي قبل در شعبه 71 دادگاه كيفري استان محاكمه شد و در خصوص جزئيات حادثه گفت: مدتي بود كه فكر مي كردم همسرم با كسي رابطه دارد تا اينكه روز حادثه وقتي به خانه آمدم متوجه شدم مردي قصد فرار از راه پله ها را دارد. سر همين موضوع با زهرا درگير شدم و او را با ضربات چاقو به قتل رساندم. و از خانه خارج شدم.بر پايه اين گزارش، قاضي شعبه 71 دادگاه كيفري و چهار مستشارش مرد 69 ساله را به اتهام همسركشي به قصاص نفس(اعدام)كردند حكم صادره براي تأييد به ديوان عالي كشور ارسال شد.