كابينه ايتاليا تصويب قوانين ضدتروريستي را به تعويق انداخت
مهر: در پي اختلاف ميان وزراي كابينه ايتاليا، تصويب قانون ضدتروريستي در اين كشور به تعوق افتاد.
به گزارش روزنامه تايمز، كابينه ايتاليا شب شنبه به پيشنهاد وزير دادگستري اين كشور تصويب قوانين فوري ضد تروريستي را كه در پي حوادث تروريستي هفته گذشته از سوي وزير كشورايتاليا پيشنهاد شده بود، به تعويق انداخت و اعلام كرد اين تدابير هيج فوريتي ندارد و اعضاي كابينه بايد همبستگي خود را حفظ كنند.
اين تدابير نخستين بار از سوي گيوسپ پيسانو وزير كشور ايتاليا پيشنهاد شد اما روبرتو كاستلي وزير دادگستري اين كشورعدم تصويب و عدم فوريت آن را اعلام كرد و گفته مي شود اين دو عضو كابينه ايتاليا هم اكنون دچار اختلاف نظري شديد هستند.
روزنامه هاي ايتاليايي درروزهاي گذشته به شدت درباره اختلافات اين دو وزير كابينه ايتاليا قلم فرسايي كردند و نوشتند: وزيران كابينه ايتاليا درباره ترس ازترويسم داراي حدود مختلفي از سهراس هستند ودرباره تصويب تدابير فوري ضد تروريسم دچار اختلاف نظر شده اند. برلوسكوني نيز تعويق تصويب اين قانون را پذيرفت و گفت هم اكنون هيچ خطر فوري وجود ندارد.