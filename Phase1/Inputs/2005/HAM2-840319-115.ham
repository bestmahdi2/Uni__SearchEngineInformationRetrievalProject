توضيح
وزارت فرهنگ و ارشاد اسلامي ديشب طي نامه اي با ذكر مواردي از قانون انتخابات، خواستار پرهيز همشهري از درج مصاحبه نامزدهاي انتخابات رياست جمهوري شد. همشهري قطعا در روزهاي آينده از درج مصاحبه يا تبليغ ديدگاههاي نامزدها خودداري خواهد كرد اما مصاحبه محسن رضايي كه در صفحه 8 امروز درج شده است(در صفحات لايي)روز سه شنبه چاپ شده و خودداري از انتشار آن از اختيار ما خارج بود.
توضيح اينكه روزنامه همشهري براي آشنايي خوانندگان با ديدگاههاي نامزدها از همه آنان دعوت به مصاحبه كرد كه شش تن از آنان به اين دعوت پاسخ دادند و همشهري گفت و گو با نامزدها با ديدگاههاي مختلف را در روزهاي قبل چاپ كرد. گفت وگو با محسن رضايي آخرين اين سلسله مصاحبه ها بود كه نه به منظور تبليغ يك ديدگاه و يك نامزد خاص، بلكه براي اطلاع رساني و آگاهي خوانندگان از ديدگاههاي همه آنان تهيه و منتشر شد.