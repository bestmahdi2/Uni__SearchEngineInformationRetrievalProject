بلندترين  شب  سال  و قيمت  گران  خوراكي ها در تهران
ايرنا: مردم  تهران  چند روزي  است  كه  به  استقبال  آيين  سنتي «شب  يلدا» و برگزاري  باشكوه  آن  براي  ثبت  يكي  از شيرين ترين  و ماندگارترين  خاطرات  زندگي  رفته اند، اما گراني  خوراكي هاي  سنتي  اين  شب ، تلخي هايي  را نيز براي  آنان  به  همراه  داشته  است .
قيمت هاي  خوراكي هاي  آيين  سنتي  يلدا در يكي  دو روز گذشته  افزايش  چشمگيري  داشته؛ به طوري  كه  شوق  و ذوق  برگزاري  اين  آيين سنتي  رنگ  باخته  است . خريد آجيل ، هندوانه ، تنقلات  و انواع  ميوه  به  همراه  صله  رحم  و جمع  شدن  در منزل  بزرگترهاي  فاميل  از جمله  زيبايي هاي  اين  مراسم  سنتي  است  كه  متاسفانه  با برخي  سودجويي ها، شيريني  واقعي  خود را از دست  مي دهد.قيمت  آجيل  و خشكبار طي  روزهاي  اخير افزايش  يافته  و هر كيلوگرم  پسته خام  110 هزار ريال ، بادام  140 هزار ريال ، فندق  130 هزار ريال  و بادام هندي  110 هزار ريال  در مغازه هاي  شهر عرضه  مي شود. آجيل  مخصوص  شب  يلدا كه «راحت الحلقوم ، قيسي  و انجير» نماد آن  است  نيزهر كيلوگرم  25 تا 38 هزار ريال  عرضه  مي شود. از سويي  ميوه هاي  مخصوص  اين  شب «هندوانه  و انار» در كنار انواع  مركبات  نيز باافزايش  قيمت  مواجه  شده  و هر كيلوگرم  هندوانه  دو هزار و 500 ريال  و انار شش  هزار و 500 تا 9 هزار ريال  به  فروش  مي رسد. دادن  هديه  به  نوعروسان  از آداب  آيين  شب  يلدا است  كه  موجب  شده  مغازه هاي  لوازم  خانگي  و كريستال  فروش ها،روزهاي  پركاري  را سپري  كنند.