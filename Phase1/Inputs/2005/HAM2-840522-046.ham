شرايط و جزييات پرداخت وام يك ميليون توماني ازدواج اعلام شد
مهر: مديرعامل بانك ملي ايران، شرايط و جزييات پرداخت وام ازدواج را در كليه شعب بانك ملي در سراسر كشور اعلام كرد.
ولي الله سيف گفت: در حال حاضر بانك ملي ايران پرداخت وام ازدواج را به كليه شعب خود در سراسر كشور ابلاغ كرده است.
وي درخصوص نحوه پرداخت وام ازدواج اعلام كرد: زوجين با ارايه يك دفترچه عقدنامه مي توانند از بانك ملي ايران وام ازدواج دريافت كنند.
بانك ملي ايران به هريك از زوجين 500 هزار تومان وام ازدواج پرداخت مي كند كه در مجموع سقف اين وام يك ميليون تومان مي شود.
مديرعامل بانك ملي ايران درعين حال با اشاره به اين كه منابع قرض الحسنه، منابع محدودي است، خاطرنشان كرد: تنها وام ازدواج در شعبي پرداخت نمي شوند كه بودجه كافي براي پرداخت اين وام ندارند.
براساس دستورالعمل بانك ملي ايران، شعب در صورت داشتن بودجه، موظف به پرداخت وام يك ميليون توماني ازدواج هستند.