امكان همه گيري آنفلوآنزاي مرغي
دانشمندان معتقدند كه آنفلوآنزاي مرغي كه براي اولين بار در آسيا شناسايي شد مي تواند با همه گيري خود نسل بشر را به خطر اندازد. تا به حال بيشتر از 50 نفر در آسيا به علت ابتلا  به اين بيماري مرموز جانشان را از دست داده اند و همگي به علت ويروس hsni كه از پرندگاني مانند مرغ، خروس، اردك،غاز و... به انسان منتقل شده بودند به اين نوع آنفلوآنزا دچار شده اند كه هيچگونه درمان روي آنها موثر نبوده. در يكي، دو سال گذشته به خاطر پيشگيري اين بيماري ده ها ميليون پرنده در كشورهاي آسيايي و حتي در غرب كانادا منهدم شده تا راه انتقال ويروس از مرغ ها به انسان مسدود شود و واقعه همه گيري آنفلوآنزاي اسپانيايي سال 1918 كه بين 20 تا 40 ميليون نفر را كشت تكرار نشود.
پوهشگران و دست اندر كاران سراسر دنيا، مخصوصا سازمان جهاني بهداشت از اين وحشت دارند كه اين ويروس خطرناك پس از يك جهش نتيكي بتواند به آساني از پرندگان به انسان انتقال يابد كه فاجعه اي را به بار خواهد آورد و مي تواند ميليون ها نفر را در سراسر دنيا از بين ببرد. با وجودي   كه دلا يل كافي و بيماريزاي ويروس hsni روي انسان وجود ندارد، ولي ديده شده كه عده اي در كشورهاي آسيايي به علت در تماس بودن با پرندگان بيمار و آلوده به اين ويروس يا مصرف گوشت آنها به بيماري آنفلوآنزاي مرغي دچار شده و از بين رفته اند. ويروس شناسان معروف متاسفانه پيشبيني مي كنند كه اين ويروس قدرت تغيير شكل دادن يا جهش نتيكي را دارد و ممكن است روزي بزرگترين فاجعه پزشكي تاريخي را منجر شود و بشر به هيچ عنوان نتواند اين مشكل را حل كند، همانطوري كه پس از بيشتر از 20 سال هنوز ويروس ايدز كشتار مي كند و قرباني مي گيرد.
علت خطرناك بودن اين ويروس به خاطر داشتن دو مولكول(h)hem agglutinin و(neuramidase)n است كه پروتئين جدار خارجي ويروس را تشكيل مي دهند كه مهمترين عامل سيستم ايمني ميزبان به حساب مي آيند. نظريه به اين صورت است كه وقتي ويروس hsni در بدن انسان با ويروس معمولي آنفلوآنزا مخلوط شود حاصل آن ويروس جديدي خواهد بود كه به راحتي مي تواند از انساني به انسان ديگر انتقال يابد و همه گيري را منجر شود. در همه گيري هاي تاريخ پزشكي كه ميليون ها نفر جانشان را از دست دادند چنين اتفاقي رخ داده و ويروس بي خطر پس از جهش نتيكي به عامل بسيار خطرناك و قابل انتقال تبديل شده است.
موارد گزارش شده مرگ و مير آنفلوآنزاي مرغي در آسيا تا به حال از مرغ ها به انسان انتقال يافته و هنوز مواردي ديده نشده است كه همين عامل از انساني به انسان ديگر انتقال يابد، ولي دانشمندان معتقدند كه چنين حركت و عملي حتمي است، ولي بايد ديد چه موقعي اين واقعه خطرناك تحقق پيدا مي كند. در حال حاضر تنها راه پيشگيري و توقف اين حركت دوري از تماس و مصرف گوشت پرندگان است، مخصوصا در مناطقي كه اين ويروس قرباني گرفته است. اگر اين بيماري به طور ناگهاني همه گير شود به علت اينكه واكسن مخصوص آن موجود نيست و داروهاي موثر در مبارزه با آن وجود ندارد، انتقال عامل بيماري به طور بي سابقه و با سرعتي غيرقابل تصور انتشار خواهد يافت. موضوع ديگر اينكه خوشبختانه فصل زمستان رو به اتمام است و ميزان بروز آنفلوآنزا نيز رو به كاهش است كه خود كمكي خواهد بود، ولي به هر صورت نبايد  اين موضوع را سرسري گرفت و   از عوامل بروز آن دوري نكرد.