هكرهاي انگليسي به زندان محكوم شدند
دو تن از هكرهاي انگليسي روز گذشته به دليل كمك به انتشار يك كرم اينترنتي و آغشته شدن و اختلال هزاران كامپيوتر و همچنين وزارت دفاع آمريكا به حبس محكوم شدند.
جردن بردلي 22 ساله و آندرو هاوي 23 ساله از اعضاي گروه هكري بين المللي به نام th34t krew مي باشند و كرم منتشر شده به نام tkworm است كه در فوريه سال 2003 منتشر گرديد. اين كرم اينترنتي كه با استفاده از افسانه معروف تروا ساخته شده است همانند اسب پيش كش مي ماند كه به كاربران وعده كمك و بهتر شدن و سريع تر شدن استفاده از اينترنت را مي دهد و بدين ترتيب كاربران با دست خود آن را بر روي كامپيوتر خود نصب مي كنند و كنترل كامپيوتر خود را به هكرها مي دهند. طبق بررسي انجام شده توسط وزارت دادگستري انگليس تاكنون 18 هزار كامپيوتر با استفاده از اين كرم مورد حمله واقع شده اند و اطلاعات آن ها از بين رفته است و همچنين وزارت دفاع آمريكا نيز توسط اين كرم مورد حمله قرار گرفت.
طبق حكم دادگاه انگليس اين دو جوان انگليسي كه تكنسين الكترونيك نيز بوده اند به 21 ماه حبس و همچنين پرداخت12هزار دلار جريمه محكوم شده اند.
طبق بررسي هاي به عمل آمده توسط يك شركت تحقيقاتي به نام nhtcu، در سال 2005 تاكنون 70 ميليون پوند(124 ميليون دلار)ضرر به شركت هاي مختلف در جهان از طريق كرم و ويروس هاي اينترنتي وارد شده است.
منبع: computer world.com