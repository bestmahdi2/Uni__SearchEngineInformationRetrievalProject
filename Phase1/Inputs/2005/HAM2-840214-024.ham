بازتاب
ترافيك كور
با توجه به پيام تلفني مندرج در آن روزنامه مورخ 24/1/84 تحت عنوان "ترافيك كور" خواهشمند است توضيح ذيل را در پاسخ به اين مطلب درج كنيد:
"به اطلاع اين شهروند محترم مي رساند، اگر منظور ايشان محل فروش اتومبيل در زمين حد فاصل ميدان شهيد ميركمال و خيابان سردار جنگل است، اين زمين با توجه به بعد مسافت از ميدان پونك به هيچ عنوان تحت مطالعه اين سازمان نيست و فعلا موضوع احداث پايانه مذكور منتفي شده است."
***
با توجه به پيام تلفني مندرج در آن روزنامه مورخ 24/1/84 تحت عنوان "چراغ راهنمايي 3 زمانه"، خواهشمند است توضيح ذيل را در پاسخ به اين مطلب درج نماييد:
"به اطلاع اين شهروند محترم مي رساند، نصب چراغ در تقاطع دو خيابان، هنگامي ضروري به نظر مي رسد كه جريان هاي ترافيك در اثر حجم زياد با هم برخورد داشته باشند و نتوانند از لابه لاي هم عبور كنند. هر نوع چراغ راهنمايي باعث تاخير و جلوگيري از حركت محسوب مي شود، ضمن اينكه در حال حاضر اين نقطه در دست مطالعه جهت حذف چراغ و ايجاد دوربرگردان مي باشد."
***
با توجه به پيام تلفني مندرج در آن روزنامه مورخ 14/1/84 تحت عنوان "سايبان ندارد"، خواهشمند است توضيح ذيل را در پاسخ به اين مطلب درج نماييد:
"به اطلاع اين شهروند محترم مي رساند تمامي پلهاي عابر پياده جديد مجهز به سرپناه هستند و پلهاي عابر قديمي نيز در صورتي كه از نظر سازه اي امكان داشته باشند، داراي سرپناه مي شوند."
محسن جليلوند
معاون آموزش و مدير روابط عمومي سازمان حمل و نقل و ترافيك تهران