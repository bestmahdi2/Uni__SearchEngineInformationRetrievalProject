داوود رشيدي روي صحنه
داوود رشيدي پائيز امسال با نمايش اولاف و آلبرت نوشته هنريش هانكل و به كارگرداني محمود عزيزي روي صحنه تئاتر خواهد رفت. اين نمايش كه رضا بابك هم در آن به عنوان بازيگر حضور خواهد داشت، روايتگر ديدگاه دو مرد مسن است كه بازنشسته شده اند و نسبت به مسائل جامعه نگاه متفاوتي دارند، اما رشيدي اين روزها مشغول ترجمه نمايشنامه اي با عنوان ميهمان نوشته اريك امائونل اسميت است. ميهمان يك كار رئاليستي است و به موضوع اتحاد آلمان و اتريش در دوره هيتلر مي پردازد. رشيدي قصد دارد اين نمايشنامه را امسال كارگرداني كند و روي صحنه ببرد. به همين منظور پس از اتمام اجراي نمايش اولاف و آلبرت، تمرينات نمايش ميهمان آغاز خواهد شد.