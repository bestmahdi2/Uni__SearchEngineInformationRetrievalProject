سايت گلدكوئست فيلتر شد
ايسنا: يك مقام آگاه در شركت ارتباطات ديتا ي مخابرات گفت: به دنبال دريافت  نامه رسمي از سوي قاضي پرونده  گلدكوئست سايت هاي مربوط به اين شركت از يكشنبه فيلتر شد.
يك مقام آگاه در شركت ديتا در گفت وگو با خبرنگار سرويس ارتباطات خبرگزاري دانشجويان ايران(ايسنا)اظهار داشت: نامه  مربوط به فيلتر سايت گلدكوئست شنبه دريافت شده و ما نيز نسبت به فيلتر كردن اين سايت و سايت هاي مرتبط اقدام خواهيم كرد. گفتني است اين اقدامات در پي پلمب نمايندگي اين شركت در تهران و دستور قضايي قاضي پرونده گلدكوئست صورت مي گيرد.
شرايط پرداخت وام يك هفته اي ازدواج
واحد مركزي خبر: مدير اداره معاملات بانك ملي اعلام كرد طرح پرداخت يك هفته اي وام ازدواج ويژه زوج هايي است كه تاريخ عقد آنان در سه ماه رجب، شعبان و رمضان امسال باشد.
اصغري همچنين افزود: تسريع در پرداخت وام هاي ازدواج به منظور نكوداشت ماه هاي رجب، شعبان و رمضان و سنت ازدواج است.وي گفت: براساس اين طرح تمام شعب بانك ملي موظف شدند به زوج هايي كه در اين سه ماه ازدواج مي كنند بدون محدوديت منابع تسهيلات پرداخت كنند.