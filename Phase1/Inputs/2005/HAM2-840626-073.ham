طراحي اولين ريزتراشه 16 گيگابيتي
يك شركت كره اي موفق به طراحي و توليد ريزتراشه اي با ظرفيت 16گيگابيت براي حافظه هاي فلش شد. در ساخت اين ريزتراشه از 4/16 ميليارد ترانزيستور استفاده شده است. اين ريزتراشه كه ظرفيتي معادل 2 گيگابايت دارد در حافظه فلش دستگاه هايي مانند دوربين هاي ديجيتال، پخش كننده هاي موسيقي، تلفن هاي همراه، كارت هاي حافظه و... قابل استفاده است. كارشناسان پيش بيني مي كنند با اين پيشرفت، هاردديسك ها به تدريج از دور رقابت خارج شوند. حافظه هاي فلش بر عكس هاردديسك ها در برابر ضربه هاي ناگهاني مقاوم هستند. توليدكننده هاي وسايل الكترونيكي مي توانند با استفاده از 16 ريزتراشه توليدي اين شركت، حافظه داخلي محصولات شان را به 32 گيگابايت برسانند. اين مساله كاربران را قادر خواهد ساخت كه 8000 فايل mp3 يا 20 فيلم با كيفيت dvd را در حافظه هاي فلش ذخيره نمايند. توليد كارت هاي حافظه كه تاكنون تنها با ظرفيت ذخيره سازي 4گيگابايت قابل توليد بودند با عرضه اين ريزتراشه پيشرفت قابل توجهي خواهد داشت. علاوه بر اين شركت توليدكننده اين ريزتراشه قصد دارد حافظه هاي فلش به نام ssd را جايگزين هاردديسك در لپ تاپ ها كند. اين ريزتراشه نيمه دوم سال 2006 به بازار عرضه خواهد شد.
منبع: تك  ورد