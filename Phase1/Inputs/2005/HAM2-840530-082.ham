دو سارق سابقه دار به دام افتادند
گروه حوادث: دو مرد سابقه دار به اتهام دزدي توسط مأموران گشت اداره آگاهي دستگير شدند.
به گزارش خبرنگار ما، صبح روز جمعه زماني كه مأموران گشت اداره آگاهي در حال مراقبت از محدوده استحفاظي خود در بلوار كاوه بودند، به سرنشينان يك دستگاه موتورسيكلت مظنون شدند.
مأموران به آنها دستور ايست دادند دو مرد جوان با ديدن مأموران انتظامي قصد فرار از محل را داشتند كه با هوشياري مأموران به دام افتادند. در بازرسي مقدماتي از دو جوان، مأموران يك قبضه اسلحه خفيف از نوع شاه كش كشف كردند و بلافاصله آنها  را براي بازجويي مقدماتي به دايره يكم اداره آگاهي تهران انتقال دادند. در تحقيقات مشخص شد كه آنها ابوالفضل و محسن نام دارند و هر دو در زمينه سرقت داراي سوابق متعددي هستند.
در ادامه بازجويي از دو متهم مشخص شد كه صبح روز جمعه آنها كيف دستي يك مرد را در مركز شهر به سرقت برده اند.بر پايه اين گزارش قيصري بازپرس پرونده دستور بازداشت دو جوان را صادر كرد تا تحقيقات تكميلي در خصوص پرونده صورت گيرد.