واگذاري سهام بانك هاي دولتي فعلاً منتفي است
گروه بورس: ابلاغ سياست هاي كلي اصل 44 فصل الخطابي براي سران سه قوه و رييس مجمع تشخيص مصلحت نظام بود وبه تفسيرهاي مختلفي كه پيرامون اين اصل مطرح مي شد پايان داد.
معاون وزير اقتصاد در گفت وگو با «مهر» با بيان اينكه مهمترين نكته در اين ابلاغيه، تعيين حدود فعاليت هاي اقتصادي دولت است، افزود: با توجه به اينكه دراين ابلاغيه آمده دولت حق فعاليت هاي اقتصادي خارج از صدراصل 44 قانون اساسي را ندارد،حجم دولت درآينده كاهش يافته وسهم دولت درفعاليت هاي اقتصادي ديگرافزايش نخواهديافت.
حيدر مستخدمين حسيني با اشاره به اينكه براساس اين ابلاغيه دولت بايد تا پايان برنامه چهارم توسعه هرگونه فعاليت را كه مشمول عناوين صدر اصل 44 نباشد به تعاوني ها وبخش خصوصي واگذار كند، افزود: دولت تا كنون اقداماتي درزمينه اين واگذاريها داشته وبا تحقق كامل اين امر حجم دولت به شدت كاهش خواهد يافت.
رئيس كل بانك مركزي نيز گفت: خصوصي سازي بانك هاي دولتي بايد مجدداً در مجمع تشخيص مصلحت طرح و سپس به تأييد مقام معظم رهبري رسيده و پس از ابلاغ اجرا شود.
دكتر ابراهيم شيباني درباره ايجاد زيرساخت هاي لازم براي خصوصي شدن بانك هاي دولتي توضيح داد: چون هنوز بانك هاي دولتي ماهيت دولتي دارند، نمي توانند زير ساخت هاي خصوصي را طي كنند و در حالي كه هنوز اين طرح تصويب و تأييد نشده ايجاد زير ساخت منطقي نيست.