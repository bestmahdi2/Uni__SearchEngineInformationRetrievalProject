كشف دو جنين مرده در تهران
گروه حوادث: روز گذشته جسد دو جنين دختر كه جان خود را از دست داده بودند، در دو نقطه  تهران كشف شد.
به گزارش خبرنگار ما، مأموران كلانتري 138 طي گشت روزانه  خود جسد جنين دختري را در داخل سطل زباله اي در جنت آباد يافتند و مراتب را به كلانتري و قاضي كشيك دادسراي جنايي اطلاع دادند.
همچنين ماموران پليس، مردي را در حين دفن جسد جنين دخترش در بيابان هاي اطراف تهران دستگير كردند.
بر اساس اين گزارش، پدر اين جنين 7 ماهه در پاسخ به عملكرد خود اعلام كرده است كه فرزندش فوت كرده و به جهت اوضاع نامناسب مالي تصميم گرفت فرزند مرده خود را بدون جنجال به خاك بسپارد.
هنوز علت حقيقي فوت اين اجساد مشخص نشده و تحقيقات جهت بررسي و تكميل پرونده، در دادسراي جنايي تهران ادامه دارد.