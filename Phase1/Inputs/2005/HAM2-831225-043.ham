جسته ، گريخته
توصيه نوروزي به بيماران قلبي
مهر: يك متخصص پيوند قلب با توجه به نزديك شدن ايام عيد نوروز و ديد و بازديدها به بيماران قلبي توصيه كرد كه از بي خوابي و شب نشيني در شب هاي عيد خودداري كنند.
دكتر مهرداد صالحي گفت: يكي از مشكلاتي كه در روزهاي عيد نوروز براي بيماران قلبي ايجاد مي شود، بروز اختلال خواب به علت بي خوابي طولاني ناشي از شب نشيني ها با بستگان و دوستان است.
وي اظهار داشت: بيماران قلبي بايد به ميزان 8 ساعت در شب بخوابند و خوابيدن در روز نمي تواند بي خوابي در شب را براي اين بيماران جبران كند؛ بنابراين به بيماران قلبي توصيه مي شود كه زمان خواب خود را به علت ديد و بازديدها به مدت زمان زياد به تاخير نيندازند چون آنها را دچار مشكلات قلبي مي كند.
انتقاد از سليقه گرايي در گردشگري
ايرنا: معاون  سياسي  امنيتي  استانداري  تهران  از برخوردهاي  سليقه اي  در اماكن  تفريحي  تهران  انتقاد كرد.
«علي  اوسط  هاشمي » در نشست  گردشگري  و ميراث  فرهنگي  استان  تهران  گفت : سازمان  ميراث  فرهنگي  و گردشگري  استان  و كارگروه  گردشگري  با برخوردهاي  سليقه اي ، به  جاي  قانون  آرامش  اجتماعي  را برهم  زده ، ذوق  و علاقه  سرمايه گذاران  را از بين  برده اند و منافع  ملي  را ناديده  مي گيرند.
هاشمي ، ناكارآمدي  و بي توجهي  به  قابليت هاي  فراوان  گردشگري  را يكي  از دلايل  مهم  ضعف  اين  صنعت  اعلام  كرد و گفت : اطلاع  رساني  مناسب  و توجه  به  نيازهاي  مردمي  در امر گردشگري  شرط  همراهي  مردم  است .
وام مكانيزاسيون به داروخانه ها
فارس: مشاور وزير رفاه و تامين اجتماعي از ارائه تسهيلاتي در قالب وام به داروخانه هاي كشور، به منظور مكانيزه شدن، خبر داد.
علي حسن زاده گفت: داروخانه ها با دريافت اين وام ها از سازمانهاي بيمه گر مي توانند تجهيزات سخت افزاري و نرم افزاري لازم را براي مكانيزه شدن تهيه نمايند.
مشاور وزير رفاه و تامين اجتماعي اظهار داشت: در حال حاضر بيش از 52 درصد داروخانه هاي كل كشور مكانيزه هستند كه نسخ خود را براي بررسي توسط ديسكت به سازمانهاي بيمه گر ارسال مي كنند.
حسن زاده در ادامه گفت: تخلفات پزشكان كه در اكثر موارد در تجويز داروهاي اضافي متخلف شمرده مي شوند به راحتي از طريق اجراي سيستم مكانيزه و رايانه اي شدن داروخانه ها قابل پيگيري است.
در دانشگاه شهيد بهشتي
پذيرش دانشجوي دكترا با همكاري ايتاليايي ها
ايلنا: رئيس دانشگاه شهيد بهشتي، اعلام كرد: اين دانشگاه از سال آينده در دو رشته علوم تربيتي در مقطع فوق ليسانس، دانشجوي فراگير خواهد پذيرفت.
دكتر نديمي،  رئيس دانشگاه شهيد بهشتي، در گفت وگو با خبرنگار ايلنا، افزود: همچنين از سال آينده با همكاري يكي از دانشگاه هاي ايتاليا در مقطع دكتري دانشجوي مشترك خواهيم پذيرفت.
دانشگاه آزاد تا اروپا و آفريقا گسترش مي يابد
گروه اجتماعي:معاون  پژوهش  و بين الملل  دانشگاه  آزاد اسلامي  كشور اعلام كرد: تاسيس  واحدهاي  دانشگاه  آزاد اسلامي  در ديگر كشورها به ويژه  كشورهاي  اروپايي  و آفريقايي  ضرورت  اساسي  است  و در دستور كار اين  دانشگاه  قرار دارد.
دكتر كريم  زارع   افزود: هم اكنون  توان  علمي  اين  دانشگاه  به  گونه اي  است  كه  مي تواند دانشجويان  و دانش  پژوهان  را در ساير كشورها به  خود جذب  كند.