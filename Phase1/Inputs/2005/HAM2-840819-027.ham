جشنواره فيلم آسيا با مريم مقدس كليد خورد
واعظي، سفير جمهوري  اسلامي  ايران  در تانزانيا گفت : جشنواره  فيلم  آسيا با حضور آثار سينمايي  شش  كشور آسيايي  از 18 آبان  به  مدت  يك  هفته  در دارالسلام  آغاز شد. وي هدف  از برگزاري  اين  جشنواره  را معرفي  فرهنگ  آسيا به  مردم  و جامعه  فرهنگي  تانزانيا دانست .
عباس  واعظي  گفت : آثار برگزيده  براي  نمايش  در اين  جشنواره  براساس  عناصر مشترك  و همچنين  توجه  به  ارزشهاي  اخلاقي ، اهميت  كانون  خانواده ، ترويج  روحيه  كار، تلاش  و مهرورزي  انتخاب  شده اند. وي  گفت : گسترش  فرهنگ  صلح  و نوع  دوستي  در سايه  گفت  و گوي  تمدنها و گفت و گوي  اديان  از جنبه هاي  با اهميت  اين  جشنواره  است .
واعظي،  با اشاره  به  اهميت  فعاليتهاي  فرهنگي  در جهت  بسط و توسعه  روابط دو جانبه  و نيز تاثيرات  مثبت  اين  فعاليت ها بر روابط اقتصادي  و سياسي گفت : هنر، ابزار  موثري  براي  ايجاد تفاهم  و درك  متقابل  بين  ملتها است .وي  اضافه  كرد: تنوع  فرهنگها از مظاهر الطاف  الهي  است  و از اين  طريق  مي توان  درهاي  گفت  وگو و تفاهم  را گشود.
در پايان  اين  نشست  خبري ، رايزنان  فرهنگي  و نمايندگان  شش  كشور حاضر در اين  جشنواره  در خصوص  آثار سينمايي  خود توضيحاتي  دادند. جمهوري  اسلامي  ايران  با فيلم  مريم  مقدس  ساخته  شهريار بحراني  در اين  جشنواره  حضور دارد.
رايزن  فرهنگي  سفارت  ايران  در دارالسلام  در خصوص  انتخاب  اين  فيلم  گفت : در فضاي  مناسب  براي  گفت وگوي  ميان  تمدنها و به  ويژه  اديان ، فيلم  مريم  مقدس  از زبان  گويا و رواني  برخوردار است .