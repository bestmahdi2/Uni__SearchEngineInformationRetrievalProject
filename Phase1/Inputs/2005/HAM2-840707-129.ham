تونل رسالت
بنياد مستضعفان اعلام كرد:اين نهاد از طرح تونل رسالت به منظور سهولت در آمد و شد شهروندان حمايت و آماده همكاري با شهرداري تهران است.به گزارش روابط عمومي بنياد مستضعفان، غلامعلي كياني، نماينده تام الاختيار اين نهاد در امور شهرداري اعلام كرد: باتوجه به اهميت تونل رسالت در آمد و شد شهروندان و كاركرد آن در روان سازي ترافيك، نمايندگان شهرداري و بنياد مستضعفان درحال بررسي طرح و اتخاذ شيوه رفع موانع آن هستند.
وي با اظهار اميدواري مبني بر گشايش و بهره برداري هرچه سريع تر تونل رسالت، تاكيد كرد: بنياد مستضعفان به دليل ماموريت هاي ذاتي كه دارد، آماده هرگونه همكاري با شهرداري براي حل معضل فراروي طرح تونل رسالت است.