وزير كشور: پيچيدگي امور اداري باعث ايجاد راه هايي براي استفاده ويژه خوارها شده است
فارس: وزير كشور درباره مقابله با ويژه خوارها گفت: در حال حاضر پيچيدگي و روان نبودن امور اداري باعث ايجاد راه هايي براي استفاده ويژه خوارها شده است. مصطفي پورمحمدي وزير كشور در حاشيه نوزدهمين همايش ائمه جمعه سراسر كشور در جمع خبرنگاران در پاسخ به اين سئوال كه تعامل شما در وزارت كشور با ائمه جمعه چگونه خواهد بود گفت: ما بايد با ائمه جمعه تعامل خوب در سطح بالايي داشته باشيم.
وزير كشور افزود: در عصر حاضر دولت ها نيازمند ارتباط و تعامل نزديك با جامعه و افكار عمومي هستند و يكي از بهترين راه هاي ارتباط ما با افكارعمومي ارتباط و تعامل با ائمه جمعه است تا آنها كه با عموم مردم در ارتباط هستند، خواسته ها و نظرات جامعه را به دولت منتقل كنند.
وي در پاسخ به اين سئوال كه شما در سخنان خود در جمع ائمه جمعه به مقابله با ويژه خوارهايي كه مانع انجام اصلاحات ساختاري و سيستمي مورد نظر شما در دولت مي شوند اشاره كرديد، راهكار شما براي مقابله با آنها چيست؟ بيان داشت: ما در دولت بيشتر به اصلاح سيستمي فكر مي كنيم نه برخوردهاي موردي اما آنچه روند را اصلاح مي كند، اصلاح سيستم است.