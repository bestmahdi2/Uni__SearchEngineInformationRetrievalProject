مسابقه ترجمه شعر «سعدي»
مهر: «انجمن بيان ايران»، به مناسبت 30 شهريور ماه، روز گفتگوي تمدن ها، مسابقه ترجمه شعر «سعدي» را برگزار مي كند.به گفته «غلام زاده» از دست اندركاران برگزاري اين مسابقه، اين مسابقه در دو مرحله داخلي و بين المللي برگزار مي شود.مرحله اول از اين مسابقه در سطح داخلي و در قالب ترجمه از زبان فارسي به يكي از زبان هاي خارجي امروز چهارشنبه 30 شهريور ماه 1384 برگزار مي شود و مرحله دوم مسابقه نيز پس از آن به صورت بين  المللي برگزار خواهد شد.در مرحله اول مترجمان براي ترجمه سه بيت از اشعار «گلستان سعدي»، با يكديگر رقابت مي كنند.اين سه بيت از اين قرار است:
بني آدم اعضاي يكديگرند كه در آفرينش ز يك گوهرند
چوعضوي به درد آورد روزگار دگر عضوها را نماند قرار
تو كز محنت ديگران بي غمي نشايد كه نامت نهند آدمي
به گفته «غلام زاده»، اين سه بيت كه برسر در سازمان ملل متحد به عنوان نماد و الگوي روابط انساني درج شده است، توسط شركت كنندگان به يكي از زبان هاي انگليسي، فرانسوي، آلماني و يا اسپانيايي ترجمه خواهد شد.به گفته مسئولين «انجمن بيان ايران»، شركت در اين مسابقه براي عموم آزاد است و علاقمندان مي  توانند آثار خود را حداكثر تا پايان مهر ماه به نشاني الكترونيكي info@baian.irو يا آدرس تهران، خيابان استاد نجات اللهي(ويلا)، نبش چهارراه ورشو، مركز مشاركت  هاي مردمي، صندوق پستي،19 انجمن بيان ايران، ارسال دارند.