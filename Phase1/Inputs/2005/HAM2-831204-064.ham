هشدار كارشناسان:
ايدز،مسافران نوروزي خارج از كشور را تهديد مي كند
مسافران نوروزي از رفتارهاي پرخطر بپرهيزند و در صورت مشكوك بودن به رفتار خود پس از سفر داوطلبانه آزمايش ابتلا به ايدز بدهند
گروه اجتماعي: الگوي شيوع ايدز در ايران در حال تغيير است.
ايدز در ايران ابتدا در بين معتادان تزريقي مواد مخدر گسترش پيدا كرد و هم اكنون نيز معتادان بيشترين افراد مبتلا به اين بيماري در بين 9 هزار و 800 نفر بيمار ايدزي كشور هستند، اما شواهد حكايت ازآن دارد كه اكنون الگوي شيوع ايدز از معتادان به سمت افراد داراي روابط غير ايمن جنسي تغيير جهت داده است.
اين گزارشها حاكي است الگوي جديد شيوع ايدز بر اثر تماس و ارتباط توريست هاي ايراني با كشورهاي همسايه به كشور منتقل مي شود. گزارش امروز صفحه اجتماعي(6)همشهري ضمن بررسي چند و چون اين موضوع به مسافران نوروزي به كشورهاي همسايه در اين مورد هشدار مي دهد.
10 ميليارد ريال اعتبار براي مبارزه با ايدز اختصاص يافت
گروه اجتماعيمريم غفاري: به دنبال افزايش متقاضيان سفرهاي نوروزي به خارج از كشور آموزش اصول پيشگيري از ايدز ضروري است.
دكتر كيانوش كمالي، متخصص عفوني و كارشناس اداره ايدز وزارت بهداشت در گفت وگو با همشهري گفت: آزمايش، كنترل و قرنطينه مسافران بعد از بازگشت از سفر فاقد ارزش است و اين سياست غربالگري مورد تأييد نمي باشد و دنيا به انجام آزمايش اجباري hiv اعتقادي ندارد چون اين ويروس در صورت وارد شدن به بدن افراد ممكن است تا 6 ماه هم طول بكشد تا بروز كند.
وي افزود: توصيه ما به مسافران اين است كه اصول پيشگيري را آموزش ببينند و در صورت عدم آگاهي با دفاتر مشاوره، اطلاعات لازم را كسب كنند ضمن اين كه سعي كنند رفتاري پرخطر و خارج از چارچوب نداشته باشند.
دكتر كمالي در ادامه گفت: اگر افرادي احياناً رفتاري پرخطر داشته اند(اعتياد تزريقي- رفتار جنسي)بايد بعد از سفر به طور داوطلبانه آزمايش دهند و در صورت مشكوك بودن پيگير درمان خود باشند.
وي در پاسخ به اين سؤال كه كشورهاي پيشرفته آيا سياستي براي كنترل مسافران خود دارند گفت: در برخي كشورها براي مهاجراني كه به دنبال گرفتن اقامت هستند، آزمايش hiv ضروري است ولي براي مسافران لازم نمي دانند ضمن اين كه سازمان بهداشت جهاني نيز فرمول ثابتي براي آن ندارد.وي افزود: اين امر چون ارتباط مستقيم با رفتار فرد دارد كنترل نيز دست خود مسافران و توريست هاست كه چقدر به سلامت خود اهميت مي دهند؛ ممكن است فردي به آفريقا سفر كند(كه آلوده ترين جاي دنيا به لحاظ ابتلا به ايدز مي باشد)ولي آلوده نشود.
وي در پاسخ به اين سؤال كه در بعضي مناطق مثل امارات متحده عربي و تايلند و... كه براساس گفته دكتر گويا، رئيس مركز مديريت بيماري ها آمار مبتلايان را اعلام نمي كنند ولي متقاضيان سفر به اين كشورها نيز زياد است، وزارت بهداشت چه برنامه اي دارد؟ گفت: مهم ترين اصل در كنترل و پيشگيري اين بيماري رعايت شعار جهاني ايدز(a,b,c)مي باشد كه الفباي پيشگيري از ايدز ناميده مي شوند و عبارتند از خويشتنداري، وفادار بودن به همسر و استفاده از كاندوم.براساس اين گزارش، بيش  از ده  ميليارد ريال  براي  مبارزه  با بيماري  ايدز به  وزارت  بهداشت، درمان  و آموزش  پزشكي  اختصاص  يافت .
همچنين رئيس  مركز مبارزه  با بيماريهاي  ايدز وزارت  بهداشت ، درمان  و آموزش  پزشكي  گفت: براي  سال  آينده  70 ميليارد ريال  بودجه  درخواست  كرديم  كه  اميدواريم  سازمان  برنامه  و بودجه  با اختصاص  اين  رقم  موافقت  كند.
براساس اين گزارش، مينو محرز، عضو كميته كشوري مبارزه با ايدز گفت: رشد ابتلا به ايدز در سه ماه گذشته به 10 برابر ميزان قبلي رسيده و در صورت بي توجهي به آگاه سازي عمومي اين رشد به صورت تصاعدي تا 100 برابر در سال آينده افزايش مي يابد.عضو كميته كشوري كنترل بيماري ايدز افزود: شيوع بيماري ايدز در همه كشورها رشد تصاعدي داشته است و اساساً ماهيت اين بيماري چنان است كه به سرعت بر اثر تماس جنسي منتقل مي شود بنابر اين نبايد با اعلام آمار 7500 نفري مبتلايان به ويروس اين بيماري و مقايسه آن با جمعيت 70 ميليوني دلخوش باشيم.
وي گفت: تعداد هفت هزار بيمار مبتلا به ويروس hiv در كشور اندك به نظر مي رسد اما تجربه كشورهاي ديگر نشان مي دهد كه بايد منتظر يك انفجار ناگهاني در مورد تعداد مبتلايان به ويروس hiv در كشور باشيم زيرا بيماري ايدز در همه دنيا به صورت ناگهاني و انفجاري گسترش يافته است.سيستم گزارش دهي مناسبي از اين بيماري در كشور وجود ندارد و هنوز نماي واقعي مبتلايان اين بيماري را در كشور در اختيار نداريم.
وي گفت: بيماري ايدز در بسياري از كشورهاي منطقه و به خصوص كشورهاي آسياي جنوب شرقي به سرعت در حال رشد است اما هنوز بسياري از كشورهاي همسايه ما به خصوص كشورهاي عربي چشمان خود را نسبت به اين پديده جهاني بسته اند و همچنان سياست انكار را در پيش گرفته اند در حالي كه اين نوع برخورد، بدترين شيوه مقابله با اين معضل جهاني است.
محرز افزود: فقر اقتصادي و اجتماعي و بي بند و باري هاي اخلاقي مهم ترين عوامل گسترش بيماري ايدز در دنياست و با توجه به اين كه آمار معتادان كشور ما
5 درصد بيشتر از استاندارد جهاني است وبا توجه به شيوع بي بندوباري هاي اخلاقي در ميان آنان به شدت با افزايش ميزان ايدز در آينده مواجه مي شويم.
محمد مهدي گويا نيز در اين باره گفت: يكي از مهم ترين مسايل مورد توجه در برنامه ريزي استراتژيك جوانان و نوجوانان برخورد با مسأله ايدز است. براساس مقايسه اي كه بين سال هاي 1999 تا 2002 انجام گرفته، ميزان مبتلايان به ايدز در كشورهاي شوروي سابق، اروپاي شرقي و آسياي ميانه بيشترين افزايش و در كشورهاي آمريكايي و اروپاي غربي، كمترين ميزان را داشته اند.
گويا با اشاره به اين كه مطابق برنامه ريزي جهاني، آمار مبتلايان به بيماري ايدز بايد تا سال 2010، 25 درصد كاهش يابند، گفت: اين كار به يك عزم ملي نياز دارد و ساير دستگاه ها از جمله آموزش و پرورش، سازمان ملي جوانان و جمعيت هلال احمر بايد در اين زمينه همكاري لازم را داشته باشند.