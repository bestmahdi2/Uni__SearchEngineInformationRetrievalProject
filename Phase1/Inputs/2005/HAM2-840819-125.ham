آمريكا: كره شمالي بايد عاري از سلاح هسته اي شود
ايسنا: مذاكرات هيات هاي شركت كننده در دور پنجم مذاكرات شش جانبه صبح ديروز در پكن پايتخت چين آغاز شد.
خبرگزاري كيودو، دراين باره گزارش داد، هيات هاي مذاكره كننده به نمايندگي از كشورهاي متبوع خود در مذاكرات ديروز راههاي عملي كردن بيانيه پكن را كه در پايان مرحله دوم از دور چهارم مذاكرات شش جانبه در سپتامبر انتشار يافت، بررسي كردند.
كريستوفر هيل رئيس هيات نمايندگي آمريكا در اين مذاكرات، صبح ديروز پيش از آغاز دور پنجم به خبرنگاران گفت: واشنگتن از مواضع خود مبني بر مخالفت با خواست پيونگ يانگ براي دستيابي به راكتور آب سبك پيش از كنار گذاشتن تمام برنامه هاي هسته اي اين كشور عقب نشيني نكرده است. وي گفت: واشنگتن چيز زيادي براي گفتن درباره دست يابي پيونگ يانگ به راكتور آب سبك افزون بر آنچه كه قبلا انتشار يافته است، ندارد.
وي تاكيد كرد: موضع روشن واشنگتن اين است كه شبه جزيره كره بايد در نخستين گام عاري از وجود سلاح هاي هسته اي شود تا زمينه براي برداشتن گامهاي بعدي فراهم شود.
هيل تاكيد كرد، هر گونه بررسي درباره دست يابي پيونگ يانگ به راكتور آب سبك به زماني موكول خواهد شد كه كره شمالي دوباره به npt ملحق شود.
رئيس هيات مذاكره كننده آمريكا همچنين افزود، بحث و تبادل نظر درباره برنامه محرمانه كره شمالي در غني سازي اورانيوم از ديگر مواردي است كه بايد مورد توجه قرار گيرد و رضايت طرفين درگير حاصل شود.
از سوي ديگر، كره شمالي اعلام كرده است كه دست يابي به راكتور آب سبك نشان دهنده قصد اين كشور براي استفاده صلح آميز از فن آوري هسته اي است؛ زيرا استفاده از راكتور آب سبك براي توليد سلاح هاي هسته اي بسيار مشكل است؛ اما واشنگتن براين باور است كه پيونگ يانگ پيش از اين نشان داده است كه از فن آوري صلح آميز هسته اي براي توليد سلاح هاي هسته اي استفاده كرده است.
از سوي ديگر آلكساندر ورشبو سفير آمريكا در سئول  گفت،  اين  كشور خواهان  گشايش  دفتر در پيونگ  يانگ  پايتخت  كره  شمالي  است .
به  گزارش  يونهاپ  خبرگزاري كره جنوبي سفير آمريكا در كره  جنوبي  خاطر نشان  كرد كه  اين  اقدام  براي  آن است  كه  آمريكا نشان  دهد به  دنبال  تجاوز به  كره  شمالي نيست .
بااين  حال  مقام آمريكايي  تأكيدكرد،  اين  كار درصورت  توقف  برنامه  هسته اي تسليحاتي  كره  شمالي ، انجام  خواهد شد.
وي  ديروز در ديدار با نمايندگان  مجلس  كره  جنوبي  در سئول ، همچنين  مدعي  شد حضور نظامي  آمريكا در عراق  به  منظور سلطه  بر خاورميانه  نيست .
آلكساندر ورشبو ادعا كرد نيروهاي  اين  كشور در عراق  به  دنبال  ايجاد جامعه  دمكراتيك  هستند و زماني  كه  اين  هدف  محقق  شود از منطقه  خارج  مي شوند.
هم  اكنون  سه  هزار و 200 نيروي  نظامي كره  جنوبي  نيز براي  انجام  ماموريت در اربيل  عراق  مستقر هستند و اين  كشور پس  از آمريكا و انگليس  بيشترين  نيرو را در عراق  دارد.