آن لاين
دانشگاه مجازي جهان اسلام
ايسنا: دانشگاه آزاد اسلامي متولي ايجاد «دانشگاه مجازي جهان اسلام» شد.
محمدرضا شاهرخي يگانه، مشاور ارشد فناوري اطلاعات مركز مطالعات استراتژيك دانشگاه آزاد اسلامي با اعلام اين خبر گفت:  بحث ايجاد دانشگاه مجازي از يك سال و نيم پيش در دانشگاه آزاد اسلامي آغاز شده و با تلاش هاي صورت گرفته، هم اكنون نرم افزار مديريت آموزشي مجازي آن تأييد و فراهم شده است.
به گفته وي سال گذشته در اجلاس شارجه، دانشگاه آزاد اسلامي با ارائه نرم افزار خود به اتحاديه دانشگاه هاي جهان اسلام، موفق شد تا متولي راه اندازي دانشگاه مجازي دانشگاه هاي جهان اسلام شود.
او افزود: با را ه اندازي اين دانشگاه مجازي 200 دانشگاه جهان اسلام به عضويت آن در خواهند آمد و به دنبال آن بستر تبادل درس، دانشجو و استاد فراهم مي شود.
به گفته شاهرخي يگانه در شوراي كميته اجرايي اتحاديه دانشگاه هاي جهان اسلام كه در روزهاي آينده در كويت برگزار مي شود، راهكارهاي اجرايي نرم افزار ارائه خواهد شد.
اختراع نرم افزار ديكته گو توسط يك ايراني
گروه انفورماتيك: يك نوجوان مبتكر ايراني موفق به طراحي و ساخت نرم افزار ديكته گو شد.
به گزارش شبكه فناوري اطلاعات ايران محمد عرفان حاجي ابراهيم زرگر، دانش آموز سال سوم دبيرستان و طراح اين نرم افزار گفت: اين نرم افزار كه براي دانش آموزان سال هاي سوم، چهارم و پنجم دبستان طراحي شده شامل سه قسمت است؛ قسمت اصلي اين نرم افزار نوشتن ديكته است كه برنامه به صورت تصادفي كلمات مربوط به هر يك از پايه هاي سوم تا پنجم دبستان را كه در حافظه آن ثبت شده، مي خواند و دانش آموز تايپ مي كند.
به گفته وي دانش آموز هر زمان كه خواست مي تواند ديكته را قطع كند. در اين حالت، برنامه ديكته را تصحيح كرده و نمره مي دهد. غلط هاي ديكته را جدا مي كند و درست آن كلمات را براي دانش آموز مي نويسد.
قسمت ديگر اين نرم افزار شامل 1800 لغت مهم از كتابهاي درسي اين سه سال است كه از اول تا آخر كتاب تقسيم بندي شده است و قسمت ديگر آن لغات دسته بندي شده را مي خواند تا دانش آموز با روخواني اين لغات آشنا شود.