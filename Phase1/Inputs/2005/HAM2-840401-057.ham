داروپخش به سهامدارانش 80 تومان سود مي دهد
گروه بورس: شركت داروپخش در آستانه برگزاري مجمع خود اعلام كرد كه براي سال مالي 83 به ازاي هر سهم 800 ريال سود به سهامداران خود پرداخت مي كند.
به گزارش خبرنگار ما اين شركت در سال گذشته با كسب 4/305 ميليارد ريال سود خالص به ازاي هر سهم يك هزار و 18 ريال سود كنار گذاشت و بر اين اساس 100 درصد پيش بيني هاي خود را محقق ساخت.
داروپخش در اين مدت 3/242 ميليارد ريال از محل سرمايه گذاري ها و 4/65 ميليارد ريال از محل فروش سرمايه گذاري ها سود كسب كرد.
براساس اين گزارش سود حاصل از سرمايه گذاري هاي شركت 20 درصد افزايش داشت در حالي كه سود حاصل از فروش سرمايه گذاري هاي آن با 30 درصد كاهش روبرو بود.
همچنين سود عملياتي و سود خالص شركت نيز پارسال نسبت به سال 82 به ترتيب 4 درصد و يك درصد افزايش نشان مي داد.