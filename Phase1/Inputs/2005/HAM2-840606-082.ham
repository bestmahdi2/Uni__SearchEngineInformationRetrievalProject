كشف سياه چاله هاي نوزاد توسط فضاپيماي سوييفت
ايسنا: دانشمندان ناسا با استفاده از ماهواره تحقيقاتي «سوييفت» سياه چاله هاي تازه متولد شده اي را كه تنها چندين ثانيه از به وجود آمدن آنها مي گذشت، كشف كردند.
اين سياه چاله ها از انفجار يك ستاره بسيار بزرگ ايجاد شده است.
انفجار اوليه ستاره موجب از بين رفتن آن و به وجود آمدن سياه چاله هايي شد كه انرژي لازم براي انفجار دوباره را داشتند و در چند دقيقه 12 انفجار چند جانبه را ايجاد كردند.
به گفته پرفسور ديويد باروس، اين ستاره دو، سه يا چهار بار در دقايق اوليه منفجر شد. در اين انفجارها ابتدا انفجار اشعه گاما رخ مي دهد و بعد از آن انفجار اشعه ايكس صورت مي پذيرد. انفجار اوليه 17 ثانيه طول كشيد كه در ساعات اوليه صبح در صورت فلكي لئو اتفاق افتاد. حدود 500 ثانيه بعد سفينه سوفيت نقطه اي نوراني را كه حدود 100 برابر روشن تر از بقيه قسمت هاي نوراني بود در اشعه ايكس مشاهده كرد. نمايش انفجار اين ستاره با آنچه كه قبلاً در مورد مرگ ستاره ها تصور مي شد، متفاوت است.
به گفته دانشمندان اين سياه چاله ها اجرام را به داخل خود مي كشند و با مصرف آنها انرژي زيادي آزاد مي كنند در حالي كه بعضي ديگر اين اجرام را با سرعت زياد به بيرون پرتاب مي كنند.
انفجار اشعه گاما از قوي ترين انفجارهاست كه پيامد انفجار بزرگ ستاره هايي موسوم به «هيپرنوا» است كه بزرگتر از «سوپرنوا» هستند. ماهواره swift كه در نوامبر 2004 به فضا پرتاب شد، يكي از مأموريت هاي تحقيقاتي ناساست كه با همكاري آژانس فضايي ايتاليا و انجمن تحقيقات نجوم و فيزيك ذرات انگلستان در حال انجام است.