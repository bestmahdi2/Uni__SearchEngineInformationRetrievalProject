همزمان با 10 آذر ماه روز جهاني مقابله با ايدز اعلام شد:
آخرين گزارش رسمي وضعيت ايدز در ايران
گروه اجتماعي: همزمان با 10 آذر ماه روز جهاني مقابله با ايدز جديدترين گزارش رسمي از آمار وضعيت ابتلا به ايدز در ايران اعلام شد.
براساس آخرين آمارهاي منتشره توسط مركز كنترل بيماري هاي وزارت بهداشت، درمان و آموزش پزشكي در 31 شهريور 1384
- نوجوانان حدود 27 درصد جمعيت و يا در حدود 18 ميليون نفر از جمعيت كل ايران را تشكيل مي دهند.
- تعداد كل موارد ابتلا، 11930 نفر است، سازمان بهداشت جهاني اين رقم را 60 الي 70 هزار نفر اعلام كرده و يكي از نمايندگان عضو كميسيون بهداشت و درمان مجلس از 100 هزار نفر مبتلا به ايدز و hiv نامبرده است.
- تعداد تخميني مبتلايان، به اچ.آي.وي / ايدز: 30 هزار(در سال 2004)
- تعدادت موارد ثبت شده: 6/94 درصد مردان و 4/5 درصد زنان.
* گروه سني داراي بالاترين تعداد مبتلايان به ويروس اچ.آي.وي: 25 تا 34 سال
* تعداد كل موارد فوت تا شهريور،1384 1377 نفر
* 65 پايگاه مشاوره و مراقبت(كلينيك هاي مثلثي)و 27 پايگاه مشاوره توسط وزارت بهداشت تأسيس گرديده است. درمان هاي ضدايدز در تمامي پايگاه هاي مشاوره و مراقبت ارائه مي گردد. همچنين متادون در 11 پايگاه از 65 پايگاه ذكر شده در دسترس است.
* درصد نوزادان اچ.آي.وي مثبت از مادران مبتلا 26 درصد مي باشد.
* ميزان شيوع اچ.آي.وي در كل جمعيت، 2 نفر در هر 100 هزار نفر مي باشد.
- ميزان شيوع اچ.آي.وي در بين اهداكنندگان خون، 5 نفر در هر 100 هزار نفر مي باشد(براساس آمار سازمان انتقال خون).
- ميزان شيوع سيفليس در زنان باردار، 2نفر در هر 1000 مي باشد.
- ميزان شيوع اچ.آي.وي بين معتادان تزريقي تقريبا تا 20 درصد مي باشد.
همچنين گزارش سال 2004 در مورد اهداف توسعه هزاره در ايران نشان مي دهد كمتر از 10 درصد 15 تا 24 ساله ها، اطلاعات دقيقي از اچ.آي.وي و ايدز دارند.
نتايج برخي گزارش ها نشانگر آن است كه: 1- يك سوم نوجوانان دختر حتي قادر نيستند يك روش انتقال ويروس اچ.آي.وي را نام ببرند. 2- نوجوانان پسر و دختر خود را در معرض خطر ابتلا به اچ.آي.وي نمي بينند.
حدود 60 درصد بنا بر اين گزارش از كل آلودگي به اچ آي وي از طريق تزريق مواد صورت مي گيرد. اين معتادان اغلب مرد هستند و تعداد آنها به 300 هزار نفر مي رسد كه 25 درصد آنان اچ.آي.وي مثبت هستند.
اين گزارش حاكي است، ايران برنامه ملي ايدز را پايه ريزي كرده و برنامه ملي راهبردي را براي كاهش آسيب اچ آي وي، ايدز از طريق توزيع سرنگ جديد و مشاوره ها و آزمايش هاي رايگان پياده كرده است.
اما برنامه مشابهي را براي همسران يا همخوابه ها و كودكان اين معتادان پياده نكرد. اين به آن معناست كه صدها هزار زن جوان در معرض خطر اچ آي وي، ايدز قرار دارند. زنان اين دسته درصورتي كه باردار شوند ويروس اچ اي وي را به نوزادان خود منتقل مي كنند.
برنامه هاي روز جهاني مقابله با ايدز در ايران
مصادف با روز جهاني ايدز،(10 آذر)يونيسف، بسيج همگاني كودكان و ايدز را با شعار،  متحد براي كودكان، متحد عليه ايدز، رسماً راه اندازي خواهد كرد. اين بسيج با هدف جمع آوري كمك و اطلاع رساني درمورد خطر اچ آي وي به ويژه براي كودكان و نوجوانان آغاز به كار خواهد كرد.ريما صلاح معاون اجرايي يونيسف به اين منظور از نيويورك  به ايران سفر كرده است تا رسما ًاين بسيج  همگاني را افتتاح نموده و پيرامون روز جهاني ايدز سخنراني كند. وي امروز صبح در سميناري از سوي وزارت بهداشت در تالار علامه اميني دانشگاه تهران، شركت خواهد كرد. بعدازظهر امروز مسابقه بين تيم هاي فوتبال آرارات و هنرمندان برگزار خواهد شد و كودكان مدارس، سازمان هاي غيردولتي، مراكز كانون پرورش فكري،به طور رايگان مي توانند از اين مسابقه ديدن كنند. اين برنامه به همراه كنسرت موسيقي، سخنان گروهي از هنرمندان راديو و تلويزيون و ورزشكاران خواهد بود.
بيماران ايدزي درخت مي كارند
همچنين بنا بر گزارش ديگري فرهنگسراي سلامت و انجمن ايدز ايران، اميد به زندگي را در بيماران ايدزي با كاشت درخت زنده مي كنند. به گزارش خبرگزاري مهر، دكتر تقي زاده رئيس فرهنگسراي سلامت ضمن اعلام اين خبر افزود: اين حركت نمادين كه با هدف نمايش حضور اميدوارانه آنان در جامعه صورت مي گيرد با همكاري نزديك ميان فرهنگسراي سلامت، انجمن ايدز ايران، ستاد شهر سالم و شهرداري تهران و به مناسبت روز جهاني ايدز به اجرا درخواهد آمد.
به گزارش روابط عمومي فرهنگسراي سلامت مراسم درختكاري بيماران مبتلا به ايدز روز دوشنبه 14 آذرماه ساعت 14 در حاشيه بزرگراه اشرفي اصفهاني تهران برگزار خواهد شد.