ايران
همايش پاياني نخستين جشنواره هنر و تكنولوژي
گروه دانش: همايش پاياني و مراسم تقدير از برگزيدگان «نخستين جشنواره سراسري هنر و تكنولوژي»، امروز(شنبه)در تالار فارابي دانشگاه هنر برگزار مي شود.
اميرانصار، دبير اجرايي نخستين جشنواره سراسري هنر و تكنولوژي با اعلام اين خبر گفت: هدف از برگزاري اين جشنواره ترويج زيرساخت هاي لازم توسعه تكنولوژي و نيز ترغيب و هدايت استعدادهاي هنري توليد آثاري با مضامين مرتبط با تكنولوژي هاي نو، بود.همچنين بهرام عظيمي، عضو هيات داوران اين جشنواره گفت: آثار رسيده در بخش كاريكاتور بسيار خوب و قوي بود، به طوري كه چهل اثر انتخاب شده را مي توان در خارج از كشور نيز به نمايش گذاشت.وي افزود: دقت نظر و درك صحيح شركت كنندگان در اين جشنواره موجب پيچيده تر شدن كار داوري شد.وي گفت: پيشنهاد مي كنم دومين دوره اين جشنواره در سطح بين المللي برگزار شود.
برگزاري همايش فرهنگ، فناوري اطلاعات وارتباطات
گروه دانش: مؤسسه تحقيقات و توسعه علوم انساني با حمايت دبيرخانه شوراي عالي اطلاع رساني و مشاركت دانشگاه تهران و سازمان همياري اشتغال فارغ التحصيلان دانشگاهها و دفتر مديريت طرح و توسعه فناوري اطلاعات و ارتباطات وزارت آموزش و پرورش؛ همايش فرهنگ، فناوري اطلاعات و ارتباطات و توسعه را با هدف گسترش فرهنگ ر روح فناوري اطلاعات در جامعه و استفاده و بهره گيري آن در توسعه كشور، طي امروز و فردا(31 ارديبهشت و 1 خرداد ماه)در تالار ابن خلدون دانشگاه علوم اجتماعي دانشگاه تهران برگزار مي كند.
طي دو روز برگزاري همايش، بيش از بيست مقاله از ميان مقالات رسيده به دبيرخانه همايش، توسط استادان و صاحبنظران ارائه خواهد شد.
اين مقالات از ميان بيش از هفتاد مقاله ارسالي توسط هيأت علمي همايش انتخاب شده است.
ساخت دستگاه قطع مدار گاز، برق و آب
گروه دانش: دستگاه قطع مدار گاز، برق، آب و اعلام زمين لرزه و قطع و وصل كليه مدارهاي الكتريكي در مواقع بروز زلزله، براي نخستين بار در كشور طراحي و ساخته شد.
«بهرام رونما»، مخترع اين دستگاه درباره كاركرد آن به خبرنگار همشهري گفت: اين دستگاه در لحظه اول پيش لرزه يا زمين لرزه آژير خطر را به صدا در آورده و اقدام به قطع مدار برق، گاز و آب مي كند.وي افزود: از ديگر امكانات اين دستگاه فرمان بازكردن در آسانسور و توقف آن، قفل كردن در گاو صندوق(با قفل الكترونيكي)، باز كردن در پاركينگ هاي برقي و فرمان هاي لازم جهت روشن يا خاموش كردن دستگاه هاي مورد نياز در مواقع بروز زلزله، است كه همه اين فرامين همزمان و در كمتر از يك ثانيه انجام مي شود.
«رونما» گفت: اين دستگاه در سازمان ثبت اداره مالكيت صنعتي ثبت اختراع شده، براي اولين بار در آزمايشگاه پژوهشگاه بين المللي زلزله شناسي و مهندسي زلزله با فركانس هاي مختلف و دامنه هاي متفاوت و نهايتا شتاب لازمه آزمايش شده است.وي افزود: همچنين در بازسازيهاي زمين لرزه «آب بر» منجيل در آزمايشگاه فوق اين دستگاه در لحظه اول لرزه، عمليات ذكر شده را در كمتر از يك ثانيه انجام داد.به گفته «رونما» اين سيستم احتياج به مولد ندارد و در تمام ساعات شبانه روز اين عمليات را انجام مي دهد.