تايد واتر ميزان سود قابل تقسيم بين سهامداران را اعلام كرد
گروه بورس: شركت تايدواتر امسال تصميم دارد ضمن تقسيم سود به مبلغ يك هزار و 80 ريال به ازاي هر سهم سرمايه خود را به ميزان 100 درصد افزايش دهد.
به گزارش خبرنگار ما براين اساس سرمايه شركت از مبلغ 144 ميليارد ريال به 288 ميليارد ريال افزايش مي يابد و اين مبلغ از محل سود انباشته تأمين مي شود. بنابر اين گزارش اين شركت درآمد خالص هر سهم خود را براي سال مالي 84 مبلغ 3 هزار و 416 ريال پيش بيني كرده است.
براساس پيش بيني هاي تايدواتر، امسال درآمد حاصل از عمليات و ارائه خدمات اين شركت به يك هزار و 765 ميليارد ريال و بهاي تمام شده عمليات و خدمات ارائه شده به يك هزار و 133 ميليارد ريال خواهد رسيد.
در اين دوره ميزان سود عملياتي و سود خالص شركت به ترتيب به 616 ميليارد ريال و 492 ميليارد ريال مي رسد.
اين گزارش حاكي است تايدواتر پارسال با كسب 473 ميليارد ريال سود خالص توانست به ازاي هر سهم 3 هزار و 285 ريال سود كنار بگذارد و براين اساس 100 درصد پيش بيني هاي خود را محقق سازد.
اين گزارش نشان مي دهد پيش بيني عملكرد امسال شركت در مقايسه با پيش بيني عملكرد سال مالي قبل به ترتيب به لحاظ درآمد حاصل از عمليات و خدمات 17 درصد افزايش، بهاي تمام شده خدمات 24 درصد افزايش، سود عملياتي 5 درصد افزايش و سود پس از كسر ماليات 4 درصد افزايش داشته است.