بهره برداري از 14 پروژه شهري در شرق تهران
گروه شهري: با هزينه اي حدود 600 ميليارد ريال 14 پروژه ترافيكي، خدماتي، فضاي سبز و فرهنگي در منطقه 14 شهرداري تهران به بهره برداري رسيد.
به گزارش خبرنگار ما احداث بوستان صلح با هدف توسعه فضا هاي سبز شهري و ايجاد امكانات تفريحي و رفاهي براي شهروندان، تامين روشنايي بوستانهاي شاهد، آبان، فرديس، زيتون، كيامنش به منظور امكان افزايش ساعات بهره گيري شهروندان از فضاهاي شهر، اجراي جدول بندي خيابانها به منظور پيشگيري از آبگرفتگي معابر و رعايت بهداشت محيط، احداث بازارهاي ميوه و تره بار و پروتئين موقت شهيد قره ياضي و شهيد هادي محبي و بازار روز ناصر به منظور ايجاد اشتغال، ساماندهي دستفروشان و دوره گردان و امكان عرضه مناسب مايحتاج عمومي مردم با حفظ موازين بهداشتي، ايمني و ترافيكي و احداث ديوار نرده اي حاشيه بزرگراه بسيج مستضعفين از جمله پروژه هاي خدماتي منطقه 14 است.
بنابراين گزارش ايمن سازي ترافيك در سه تقاطع به منظوراصلاح و كاناليزه كردن حركات، نصب سرعت گير لاستيكي، پلاستيكي و آسفالتي به منظور كنترل سرعت وسايل نقليه به هنگام عبور و مرور در محدوده كاربريها آموزشي، درماني، مذهبي، مسكوني و تجاري، پوشش همسطح سازي انهار به منظور سهولت تردد عابرين به ويژه معلولين و سالمندان و... از جمله اقدامات ترافيكي انجام شده در منطقه 14 شهرداري تهران مي باشد.