حصاركشي در اطراف مجتمع هاي مسكوني ممنوع است
معاونت شهرسازي و معماري شهرداري منطقه 22 با صدور اطلاعيه اي اعلام كرد: بر اساس طرح تفصيلي، هرگونه حصاركشي با ديوار جداكننده در مجتمع هاي مسكوني توسط تعاوني هاي مسكن، مجاز نمي باشد. در اين اطلاعيه تاكيد شده است: برابر بند 7-21 - ت مصوبه شماره 320 كميسيون ماده 5 با توجه به شرايط ويژه طرح تفصيلي مصوب منطقه و سياستگذاري كلان با تاكيد بر انبوه سازي و مجموعه سازي، بلوكهاي شهري بايد به صورت يك مجموعه واحد در كل سايت منطقه ديده شود، لذا جداسازي صرفا به وسيله فضاي سبز و به صورت درختان شمشاد قابل اجرا بوده و هرگونه حصار كشي با ديوار جداكننده مجاز نمي باشد.