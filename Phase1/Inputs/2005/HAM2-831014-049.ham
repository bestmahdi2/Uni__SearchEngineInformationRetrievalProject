فروش فيلم ها در سينماهاي تهران
ايسنا: در آستانه  برگزاري جشنواره  فيلم فجر كه فيلمسازان مشغول آماده سازي فيلمهايشان براي رساندن به هيات انتخاب هستند، فيلمهايي به نمايش درآمده در اكران عمومي نيز به فروش خود ادامه مي دهند و البته نه فروشي مطلوب و مناسب.
«دوئل» كه همچنان عنوان پرفروشترين فيلم را دارد و بعد از 52 روز نمايش در 14 سينما 450 ميليون تومان فروخته است و «خوابگاه دختران» نيز بعد از47 روز نمايش در 22 سينما با فروش 311 ميليون توماني عنوان فيلم پرفروش بعدي را دارد.
«بله برون» در 51 روز نمايشش در 14 سينما، 265 ميليون تومان فروخت.
براساس همين گزارش «رسم عاشق كشي» كه از هفته گذشته به كارگرداني خسرو معصومي در 6 سينما به نمايش درآمده، بعد از 3 روز نمايش تا جمعه 11 دي ماه، 4 ميليون تومان فروش كرده است. «روزكارنامه» نيز كه در ژانر كودك در 8 سينما به نمايش درآمده طي 17 روز نمايش 3 ميليون تومان فروخته است،كه اين فروش براي يك فيلم در ژانر كودك چندان مناسب نيست.به گزارش ايسنا، «تارا و تب توت فرنگي» در 17 روز نمايشش در 11 سينما فروشي معادل 25 ميليون تومان داشت.
همچنين «قدمگاه» كه در گروه آسمان باز و سه سينما خارج از اين گروه به نمايش خود ادامه مي دهد، بعد از 9 روز نمايش در 6 سينما فروشي معادل 12 ميليون تومان داشت و «لاك پشتها هم پرواز مي كنند» در 80 روز نمايش در 2 سينما 40 ميليون تومان فروش كرد. «نصف جهان» نيز كه تنها در يك سينما به نمايش خود ادامه مي دهد، در 23 روز نمايشش در يك سينما 3 ميليون تومان فروخت.