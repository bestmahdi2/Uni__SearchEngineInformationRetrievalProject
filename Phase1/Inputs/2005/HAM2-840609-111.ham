تصويب لايحه «مديريت خدمات كشوري» در كميسيون مشترك
ايسنا: اميدوارم قبل از آمدن لايحه بودجه سال 85 به مجلس لايحه «مديريت خدمات كشوري» به تصويب مجلس و شوراي نگهبان برسد تا در بودجه سال آينده اعمال شود.
محمد علي مقنيان، مخبر كميسيون اجتماعي مجلس در گفت و گو با خبرنگار پارلماني ايسنا، با بيان مطلب بالا اظهار داشت: لايحه مديريت خدمات كشوري كه در كميسيون مشترك به تصويب رسيد براي شور اول راهي مجلس شد و در نوبت دستور كار مجلس قرار دارد.
وي گفت: پس از تعطيلات تابستاني مجلس تعدادي از نمايندگان مي توانند درخواست رسيدگي سريعتر به اين لايحه و در دستور قرار گرفتن آن را از هيات رئيسه داشته باشند كه در اين صورت پس از تصويب كليات، براي رسيدگي به جزئيات مجدداً به كميسيون برمي گردد.