دبيركل سازمان ملل:
شكنجه ابزار ترور است
دبيركل  سازمان  ملل  روز پنجشنبه  همزمان  با روز بين المللي  حقوق  بشر، اعلام كرد، شكنجه  هرگز نمي تواند ابزاري  براي  مبارزه  با ترور باشد، چرا كه  خود شكنجه ، ابزار ترور است .
به گزارش ايرنا از نيويورك، كوفي  عنان  در يك  پيام ، از تمامي كشورها خواست  به  قوانين  تصويب  شده  در مورد منع  شكنجه  احترام  گذاشته  و با بخشودگي  كساني  كه  مرتكب  آن مي شوند، به  شدت  مبارزه  كنند.
عنان  گفت : شكنجه  هرگز نمي تواند به  عنوان  ابزاري  براي  مبارزه  با ترور به كار گرفته  شود، زيرا شكنجه  خود ابزار ترور است .
آمريكا از جمله  كشورهايي  است  كه  به  بازرسان  اين  سازمان  اجازه  نمي دهد از زندانهاي  ويژه  اين  كشور كه  تحت  عنوان  مبارزه  با تروريسم  شكل  گرفته ، بازديد كنند.
در تازه ترين  اين  موارد، واشنگتن  با دسترسي  بازرسان  حقوق  بشر سازمان ملل  به  زندان  گوانتانامو و گفت  وگو با زندانيان  اين  زندان  مخالفت  كرد.