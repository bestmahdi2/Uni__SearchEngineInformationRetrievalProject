سهامداران آسوده خاطر شدند
گروه بورس: پس از يك دوره افت مداوم، فعالان بازار ديروز در حالي تالار شيشه اي بورس تهران را ترك گفتند كه شاخص كل قيمت سهام دو واحد افزايش نشان مي داد.
به گزارش خبرنگار ما در اين روز شاخص ياد شده به 12هزار و 92 واحد رسيد. شاخص عملكرد تالار اصلي و فرعي نيز طي روز گذشته روندي صعودي داشتند به طوري كه در اين روز شاخص عملكرد تالار اصلي يك واحد افزايش و شاخص عملكرد تالار فرعي نيز با 5/5 واحد رشد را تجربه كردند.بنابراين گزارش عملكرد خوب شركت هاي صنعتي طي روز گذشته منجر به رشد دو واحدي شاخص صنعت شد. شاخص مالي نيز ديروز تنها با 9 واحد كاهش مواجه شد و به رقم 34 هزارو 581 واحد رسيد.در اين روز كاري در حالي كه شاخص سهام نفت و پتروشيمي 41 واحد رشد كرد، شاخص سهام وسايل نقليه 13 واحد كاهش يافت و شاخص گروه ساختمان بدون تغيير در رقم 3 هزار و 368 واحد در جا زد.