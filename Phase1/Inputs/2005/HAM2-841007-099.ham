احمدي نژاد: اميدواريم تا پايان سال آينده بازسازي بم به اتمام رسد
ايرنا: رئيس جمهوري با ابراز اميدواري نسبت به اينكه بازسازي بم تا پايان سال آينده به اتمام برسد، از دستگاه هاي اجرايي خواست با جديت وظايف خود را در بازسازي بم ادامه دهند.محمود احمدي نژاد در جلسه ديروز هيات دولت با اشاره به دومين سالگرد زلزله بم، آن را حادثه اي غمبار كه همه ملت ايران را در غم و اندوه فروبرد، دانست و با بازماندگان اين حادثه ابراز همدردي و براي درگذشتگان طلب مغفرت كرد.رئيس جمهوري با ابراز خشنودي از اينكه در سال تحصيلي جاري همه مدارس بم مشغول به فعاليت هستند، گفت: خدا را سپاسگزاريم كه ما را خدمتگزار اين مردم قرار داد و اميدواريم با لطف خود ضايعه زلزله بم را به بهترين نحو جبران كند.هيات وزيران در جلسات دوشنبه شب به رياست احمدي نژاد، بررسي لايحه بودجه 85 كل كشور را ادامه داد.در اين جلسات 8 تبصره از بخش اول اين لايحه تحت عنوان بسترسازي براي رشد سريع اقتصادي به تصويب رسيد.منابع مالي، پول و ارز، آب و كشاورزي، صنعت و معدن، حمل ونقل، مسكن و عمران شهري و روستايي، تعامل فعال با اقتصاد جهاني، خصوصي سازي و رقابت پذيري اقتصادي، مهم ترين محورهاي مصوبات هيات وزيران بود.