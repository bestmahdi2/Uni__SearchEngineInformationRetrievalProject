13 آبان درس عبرتي براي استكبار جهاني است
همزمان با فرارسيدن 13 آبان سالروز فتح لانه جاسوسي سازمان ها و نهادها با صدور بيانيه هاي جداگانه ضمن گراميداشت اين روز اقدامات استكبار جهاني را در سراسر جهان محكوم كردند.
سپاه پاسداران انقلاب اسلامي در اطلاعيه اي با گراميداشت 13 آبان در واكنش به جنجال آفريني اخير آمريكا و كشورهاي اروپايي تحت نفوذ صهيونيسم در برابر رويكرد قاطع رئيس جمهور مبني بر ضرورت محو كامل اسرائيل، تصريح كرد: بدون ترديد قهر و انتفاضه مردم فلسطين چيزي جز نابودي كامل اسرائيل را در پي نخواهد داشت و ديري نخواهد پاييد كه جهان شاهد دنياي بدون رژيم غيرقانوني اسرائيل خواهد بود.سپاه پاسداران انقلاب اسلامي در اين اطلاعيه ضمن تبريك عيد سعيد فطر بر ميهمانان ضيافت الهي، فرارسيدن سالروز وقايع تاريخ ساز 13آبان ماه روز ملي مبارزه با استكبار جهاني را گرامي داشت.
در اين اطلاعيه آمده است: تسخير لانه جاسوسي آمريكا كه بنيانگذار فقيد جمهوري اسلامي آن را انقلابي بزرگ تر از انقلاب بهمن 57 و انقلاب دوم ناميدند، نه تنها منجر به افشاي توطئه هاي شيطان بزرگ و ضدانقلاب داخلي گرديد بلكه، عزم راسخ و اراده بي پايان ملت به ويژه جوانان برومند ايران اسلامي در حفظ استقلال و آزادي ميهن، مقابله با نفوذ جريان هاي مرعوب و دسيسه گر را نشان داد. حادثه اي بي نظير كه درس عبرتي براي استكبار جهاني به شمار مي رود كه هر از گاه با اقداماتي شيطنت آميز شكل دهنده توطئه هاي موذيانه براي القاي فقدان حمايت مردمي از نظام و عدم وجود امنيت داخلي مي باشد.
اين اطلاعيه با تأكيد بر كمترين عقب نشيني ملت فهيم و رشيد ايران درباره رژيم غيرقانوني و اشغالگر قدس افزوده است: دشمنان نظام و انقلاب ملت ايران بدانند جمهوري اسلامي در مقابله خردمندانه و مقتدرانه با صف آرايي باج خواهانه آمريكا و متحدانش لحظه اي به خود درنگ راه نداده و بدون توجه به كينه  توزي ها و تهديدات استكباري به تلاش براي دفاع از حقوق مسلم خود در برخورداري از فناوري صلح آميز هسته اي ادامه خواهد داد. در پايان اين اطلاعيه با اشاره به حساسيت شرايط كنوني و افزايش خصومت ها، تهديدات و دسيسه هاي بيگانگان آمده است: حضور گسترده و پرشور جوانان مؤمن و انقلابي ايران اسلامي همگام با خيل عظيم مردم در راهپيمايي گراميداشت 13 آبان ماه، همچون هميشه ظلم ستيزي و حق طلبي ايرانيان را به منصه ظهور خواهند رسانيد و نفرت و انزجار آنان را نسبت به زورگويي ها و سياست هاي جنگ افروزانه استكبار جهاني و استعمار نوين به سركردگي آمريكا و انگليس نشان خواهد داد.