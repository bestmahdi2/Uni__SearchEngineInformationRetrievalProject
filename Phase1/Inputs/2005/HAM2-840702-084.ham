پاسخ آصفي به ادعاهاي انگليس درمورد نقش ايران در ناامني هاي بصره
ايسنا: سخنگوي وزارت امور خارجه با اشاره به انتشار اخبار متعدد مبني بر تشديد اختلاف پليس عراق و نيروهاي انگليسي در بصره گفت: نيروهاي انگليسي با توسل به زور حاكميت عراق را ناديده گرفته اند.دكتر حميدرضا آصفي، سخنگوي وزارت امور خارجه با تكذيب اظهارات سخنگوي وزارت خارجه انگليس مبني بر دخالت ايران در جنوب عراق گفت: انگليس بهتر است به فرافكني خاتمه دهد و به توسل به زور براي رهاكردن دو نظامي انگليسي كه با لباس مبدل عربي فعاليت مشكوك مي كرده اند، اعتراف كند.سخنگوي وزارت امور خارجه همچنين گزارش منابع اطلاعاتي انگليس مبني بر ناامن كردن عراق از سوي ايران در ازاي پرونده هسته اي را بسيار مغرضانه و در عين حال سطحي خواند و گفت: حضور نيروهاي خارجي به ناامني در عراق دامن زده و سياست ما در عراق دشمنان دو كشور را آشفته كرده است.