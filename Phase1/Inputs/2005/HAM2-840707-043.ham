373 سهامدار سرمايه گذاري ساختمان فروشنده شدند
گروه بورس: تقاضا براي خريد سهام ايران ارقام در بورس تهران ديروز به شدت افزايش يافت.
به گزارش خبرنگار ما، در اين روز همزمان با رشد 5 درصدي قيمت هر سهم ايران ارقام 733 فعالان بازار به كارگزاري ها مراجعه كردند تا براي خريد 7 ميليون و 149 هزار و 135 سهم اين شركت دستور خريد صادر كنند. ارزش تقاضاهاي موجود بر روي سهام اين شركت روز گذشته در مجموع 29 ميليارد ريال برآورد شد.بنا بر اين گزارش، در پي افت شاخص ها طي معاملات ديروز كارگزاران بازارگردان براي سيال شدن بازار سهام شركت هاي سرمايه گذاري بانك ملي، سرمايه گذاري غدير، صدرا، سرمايه گذاري مسكن، ايران خودرو يا پتروشيمي اراك و سرمايه گذاري بهمن را بازارگرداني كردند. بر اساس اين گزارش در جريان داد و ستدهاي ديروز تالارهاي مبادلات سهام، بيشترين دستور فروش ها توسط سهامداران سرمايه گذاري ساختمان صادر شد. در اين روز 373 سهامدار سرمايه گذاري ساختمان براي فروش تعداد دو ميليون و 395 هزار و 226 برگه سهم اين شركت به ارزش 4/8 ميليارد ريال برگه دستور فروش پر كردند. سرمايه گذاري غدير، سيمان شرق، سيمان دورود، سيمان تهران، سيمان شمال، نيروترانس و سيمان كرمان از ديگر شركت هاي حاضر در جدول عرضه ديروز بورس تهران بودند.