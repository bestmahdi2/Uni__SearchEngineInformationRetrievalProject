هشدار سازمان بهداشت جهاني درباره شيوع آنفلوآنزاي مرغي
19 مورد مشكوك به آنفلوآنزاي مرغي در مازندران شناسايي شد
گروه اجتماعي: تغيير شكل  ويروس  آنفلوآنزاي  مرغي ، اين  بيماري  خطرناك  را قابل  انتقال  به انسان  خواهد كرد و همين  امر موجب  نگراني  جدي  از احتمال  شيوع  جهاني  آن شده  است .
به  گزارش  روز جمعه  پايگاه  اينترنتي  بي بي سي ، مسئول  جديد هماهنگي  برنامه هاي  مقابله  با آنفلوآنزاي  مرغي  در سازمان  بهداشت  جهاني  احتمال  شيوع  اين بيماري  را در سطح  جهاني  پيش  بيني  كرده  است .
به  گفته  دكتر ناباررو چنين  پيشامدي  ممكن  است  حتي  به  مرگ  150 ميليون نفر بينجامد.
به  گفته  اين  مسئول ، شيوع  جهاني  آنفلوآنزاي  مرغي  ممكن  است  هر لحظه  آغازشود و دليل  آن هم  تغيير شكل  ويروس  اين  بيماري  به  صورت  قابل  انتقال  سريع در انسان  خواهد بود.
دكتر ناباررو گفت  تعداد مرگ  و مير احتمالي  ناشي  از اين  بيماري  بستگي  به آمادگي  و نحوه  برخورد كشورها با آن خواهد داشت .
وي  گفت  در حال  حاضر موارد آنفلوآنزاي  مرغي  در ميان  پرنده هاي  مهاجري  كه از قاره اي  به  قاره  ديگر مي روند، ديده  شده  و اگر اين  پرنده ها بيماري  را به آفريقا يا خاورميانه ، كه  آمادگي  مقابله  با آن كم  است ، ببرند تلفات  زيادي به  بار خواهد آمد.تا به  حال  60 نفر، يعني  نيمي از مبتلايان  به  اين  بيماري ، در كشورهاي آسيايي  جان  خود را از دست  داده اند.در تلاش  براي  پيشگيري  از گسترش  بيماري  تا كنون  ميليون ها قطعه  پرنده مبتلا نابود شده  است .