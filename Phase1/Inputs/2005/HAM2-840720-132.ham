تصويب طرح خصوصي سازي صنعت پُست ژاپن
لايحه  خصوصي سازي صنعت پست ژاپن، محور طرح اصلاحات جونشيرو كوايزومي، ديروز در مجلس نمايندگان اين كشور تصويب شد. قرار است، اين طرح براي تصويب نهايي فوراً به مجلس مشاوران فرستاده شود.
پس از آنكه حزب جونيشيرو كوايزومي، نخست وزير ژاپن پيروزي چشمگيري را در انتخابات عمومي، با تعهد بر پيشبرد طرح خصوصي سازي صنعت پست به دست آورد، اين طرح مجدداً به مجلس ارائه شد و اين بار توانست با اكثريت آرا تصويب شود.
خبرگزاري كيودو اعلام كرد، حزب ليبرال دموكرات كوايزومي و حزب موئتلفش  يعني كوميتو جديد هم اكنون بيش از دو سوم كرسي هاي پارلمان را در اختيار دارند و به اين ترتيب، لايحه خصوصي سازي صنعت پست ژاپن با 338 رأي موافق در برابر 138 رأي مخالف در مجلس سفلي تصويب شد.