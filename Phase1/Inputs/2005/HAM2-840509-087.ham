حمايت مالي از سيستم عامل ملي
گروه انفورماتيك: اعتبار لازم براي پروژه هاي سيستم عامل ملي از سوي سازمان مديريت تخصيص يافته است و به زودي با حمايت مالي، اين پروژه ها اجرايي مي شود.
مجري طرح لينوكس فارسي در گفت وگو با خبرنگار همشهري با بيان اين مطلب اظهار داشت: 10 پروژه اي كه در اين خصوص از سال 83 كه مناقصه نيز براي اجراي آن صورت گرفت و شركت هايي به عنوان مجري انتخاب شدند و قرار بود تا به حال اجرا شود، بالاخره با حمايت مالي به زودي اجرايي مي شوند.
دكتر محمد خوانساري افزود: عامل تأمين اين اعتبار شوراي عالي اطلاع رساني است و اين بودجه از محل تكفا تأمين خواهد شد.وي در ادامه با اعلام اين خبر كه بخش خصوصي فعال در زمينه نرم افزارهاي كدباز نيز حمايت مالي مي شوند، تصريح كرد: به شركت هايي كه در حوزه اين گونه نرم افزارها فعاليت مي كنند تا سقف 380 ميليون ريال وام بلاعوض پرداخت مي شود.
دبير كار گروه نرم افزارهاي كد باز شوراي عالي اطلاع رساني در خصوص شرايط اعطاي اين وام به شركت ها گفت: شركت هايي كه بر روي چنين نرم افزارهايي كار مي كنند و نياز به حمايت مالي دارند مي توانند پيشنهاد خود را در اين خصوص به شوراي عالي انفورماتيك و يا به شوراي عالي اطلاع رساني بفرستند.خوانساري افزود: طرح پيشنهادي شركت ها پس از بررسي توسط كار گروه ياد شده نهايتاً به شوراي عالي انفورماتيك فرستاده شده و تأمين اعتبار مي شود.
وي در ادامه تصريح كرد: اين اعتبار از محل تكفا تأمين مي شود و سقف تعيين شده براي هر پروژه به ميزان اعتبار لازم براي آن پس از بررسي كارشناسي بستگي دارد.خوانساري در توضيح اين مطلب اظهار داشت: به طور مثال براي پروژه اي كه 400 ميليون ريال بودجه نياز دارد، حداقل نيمي از آن به صورت وام بلاعوض به مجري پرداخت مي شود.وي خاطرنشان كرد: اين فرصت خوبي است براي شركت ها كه محصولاتي كه براساس مدل نرم افزار آزاد يا open source است توليد كنند.كار گروه نرم افزارهاي كدباز حدود يك ماه است كه در شوراي عالي اطلاع رساني تشكيل شده و اعضاي آن شامل كارشناسان با سابقه در زمينه نرم افزارهاي كدباز است كه با كميته فني طرح ملي لينوكس فارسي نيز مشتركند.