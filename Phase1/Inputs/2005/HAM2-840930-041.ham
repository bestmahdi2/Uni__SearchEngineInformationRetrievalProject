بورس هاي كالا قانون مجزا مي خواهند
ايسنا: اميدواريم دولت در اولين فرصت ممكن با اجرايي كردن ماده 58 قانون بازار اوراق بهادار لوايح مورد نياز بورس هاي كالا را تدوين و به مجلس ارائه كند.
مهندس احمد كبيري، دبيركل بورس كالاي كشاورزي، تأكيد كرد:با توجه به اين كه بورس هاي كالا خصوصيات ويژه اي دارند كه در قانون قبلي بورس اوراق بهادار ديده نشده بود و در قانون جديد هم حداقل در حد كفايت ديده نشده ما پيشنهاد كرديم دولت بعد از تصويب اين لايحه شش ماه مهلت داشته باشد لايحه بورس هاي كالا را ارائه كند اما ماده 58 با تغييراتي كه در صحن علني مجلس داده شد از حالت قبلي در آمد و بيشتر يك توصيه شد كه براي انطباق بورس هاي كالا با اين قانون و فعال كردن بورس هاي كالا راهكارهاي قانون ارائه كند.به گفته وي اين راهكارها مي تواند ارائه لايحه باشد اما اگر به همان صورتي كه ما پيشنهاد كرده بوديم تصويب مي شد و دولت بايد لايحه مي آورد، بهتر بود به هر حال  اين اتفاق افتاده و به صورت قانون درآمده است و ما هم سعي مي كنيم اين قانون را اجرا كنيم.