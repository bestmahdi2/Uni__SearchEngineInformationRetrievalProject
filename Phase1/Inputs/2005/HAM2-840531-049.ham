مرحله نهايي عرضه اوراق مشاركت ايران خودرو از امروز آغاز مي شود
گروه بورس: دومين مرحله عرضه اوراق مشاركت ايران خودرو از روز دوشنبه 31 مردادماه آغاز مي شود.
به گزارش ايران بورس، در پي جذب 30 ميليارد ريال اوراق مشاركت ايران خودرو طي دو روز در هفته گذشته، 70 ميليارد ديگر اين اوراق نيز از روز دوشنبه در تالارهاي بورس عرضه مي شود.
ضامن و ناشر اين اوراق در قالب قرارداد بازارگرداني خريد اين اوراق را به قيمت اسمي تضمين كرده است. اين اوراق از ماليات معاف است و دادوستد دوم اين اوراق از پنجم شهريورماه آغاز خواهد شد.
طي هفته گذشته كل اوراق مشاركت ايران خودرو كه از طريق كارگزاري هاي بورس اوراق بهادار عرضه شده بود پذيره نويسي شد. اين اوراق جمعاً به ارزش 000/1 ميليارد ريال از سوي شركت ايران خودرو منتشر شده و مربوط به طرح توسعه ايران خودرو خراسان مي باشد. نرخ كارمزد علي الحساب اين اوراق 19 درصد است كه به صورت سالانه پرداخت مي شود. اين اوراق در زمان سررسيد قابليت تبديل به سهام را دارند و دارنده اين اوراق از تخفيف 10 درصدي نسبت به قيمت روز بازار برخوردار است. سود قطعي اوراق پس از پايان دوره محاسبه مي شود.