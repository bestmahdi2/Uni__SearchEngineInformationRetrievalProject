سهام 4 شركت بازارگرداني شد
گروه بورس: فعالان بورس تهران روز گذشته 396 برگه تقاضا براي خريد 3 ميليون و 437 هزارو 889 سهم هپكو روي ميز كارگزاريها قراردادند.
به گزارش خبرنگار ما ارزش تقاضاهاي موجود براي سهام ياد شده روز گذشته به 6/8 ميليارد ريال رسيد.
بنابراين گزارش در اين روز كارگزاران بازارگردان براي دو ميليون و 304 هزار و 53 سهم سرمايه گذاري غدير، 774هزار و 139 سهم سرمايه گذاري صنعت معدن، 699 هزار و 363 سهم سرمايه گذاري بوعلي و 844 هزار و 983 سهم سرمايه گذاري بهمن دستور خريد در سيستم هاي معاملاتي خود وارد كردند تا به سيال شدن بازار كمك كنند. براساس اين گزارش در سوي ديگر بازار 295 سهامدار ليزينگ صنعت و معدن روز گذشته دو ميليون و 148 هزار و 451 سهم اين شركت به ارزش 13 ميليارد ريال را براي فروش عرضه كردند.
همچنين در اين روز 139 نفر براي فروش تعداد 810 هزار و 133 سهم سامان گستر اصفهان به ارزش 2/3 ميليارد ريال دستور فروش صادر كردند.
اين گزارش نشان مي دهد: علاوه بر دو شركت ياد شده تقاضا براي فروش سهام شركت ها سرمايه گذاري غدير، نورد آلومينيوم، افست، سيمان كارون، ايرانيت و نفت پارس بيش از ساير شركت هاي بورس بود.