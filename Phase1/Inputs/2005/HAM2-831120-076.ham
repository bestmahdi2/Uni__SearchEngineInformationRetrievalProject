آف لاين
ساخت داروي كنترل فشار خون در ايران
گروه دانش: محققان ايراني نخستين بار موفق به ساخت داروي فشار خون براي بيماران قلبي شدند.
به گزارش irib، رامين ميري، رييس مركز تحقيقات شيمي دارويي و گياهي شيراز گفت: داروي كنترل فشار خون يك داروي مهار كننده كانال كلسيم است. معمولاً تجمع كلسيم در مجاري عروقي باعث ايجاد عارضه  هاي قلبي و عروقي شديد براي افراد مي  شود كه استفاده از اين دارو براي كنترل ميزان كلسيم عروق خوني و كاهش فشار خون و در نتيجه درمان فشار خون بيماران قلبي بسيار مؤثر است.
آغاز توليد انبوه سلول هاي عصبي مغز در ژاپن
ايرنا: پژوهشگران ژاپني وابسته به پژوهشگاه فيزيك و شيمي كوبه براي نخستين بار در جهان موفق به توليد انبوه سلول هاي عصبي مغز با استفاده از سلول بنيادي شدند. سلول هاي بنيادي نوعي سلول هستند كه توانايي تبديل شدن به سلول هاي هر بخشي از بدن را دارند.
تلويزيون سراسري ژاپن «ان.اچ.كي» ديروز دوشنبه گزارش داد پژوهشگران اين كشور در آزمايش بر روي حيوانات موفق به توليد انبوه سلول عصبي مغز موش شدند. آنها در آزمايش خود براي كنترل فعاليت پروتئين، اقدام به افزودن ماده اي ويژه به سلول بنيادي موش كرده و سپس با تنظيم كردن كار تكثير سلول توانستند سلول هاي عصبي مغز را به صورت انبوه توليد كنند.اين محققان قصد دارند طي يك سال آينده، آزمايش هاي مشابهي را بر روي سلول بنيادي انسان انجام دهند.
كشف واكسن جديد آنفولانزاي مرغي در چين
گروه دانش: دانشمندان چيني واكسن جديدي را كشف كرده اند كه مي تواند پرندگان را در برابر ويروس كشنده آنفولانزاي مرغي تا مدت طولاني، ايمن نگاه دارد. به گزارش چاينا ديلي، وزارت كشاورزي چين اعلام كرد: با توجه به نزديك شدن كشور به فصل مهاجرت پرندگان، واكسن جديد توسط دانشمندان چيني كشف شده است تا پرندگان را براي مدت طولاني در برابر ويروس مذكور ايمن سازي كند. تحقيقات آزمايشگاهي نشان داده است كه اين واكسن مي تواند مرغ ها، اردك ها و غاز ها را قادر سازد تا در برابر ويروس «1 hn 5» از خود مقاومت نشان دهند و بدن آنها با اين بيماري مبارزه كند. ويروس
«1 hn 5» مي تواند به انسان هم سرايت كند و حتي منجر به مرگ آنان شود، همانطور كه اواخر سال،2003 حدود33 مورد مرگ انساني نيز بر اثر اين بيماري به ثبت رسيده است.