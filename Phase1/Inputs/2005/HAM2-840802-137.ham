شورش در بيرمنگهام انگليس
يك نفر در جريان شورش در شهر مركزي بيرمنگهام در انگليس كشته و يك افسر پليس زخمي شد.
يك گزارشگر از راديو «هارت اف ام» در بيرمنگهام كه با تلويزيون اسكاي نيوز مصاحبه مي كرد، گفت افسران ضدشورش مورد حمله با آجر، سنگ و بطري هاي شكسته قرار گرفتند و خودروها جابجا شده و يك مغازه اغذيه فروشي نيز مورد حمله قرار گرفت.
يك سخنگوي پليس گفت:يك نفر در اين ميان كشته و يك افسر پليس زخمي شد اما هنوز دليل مرگ اين شخص مشخص نشده است.
پيش از اين نشست عمومي در پاسخ به نگرانيهاي محلي برگزار شده بود.
افسران با افراد محلي و رهبران جوامع حاضر در اين منطقه صحبت كردند تا درمورد نگراني ها درخصوص حادثه اي كه گفته مي شود در اواخر هفته گذشته رخ داد، به آنها پاسخ دهند.
اسكاي نيوز گزارش داد اين شورش پس از دستگيري پنج نفر به دليل تجاوز به يك دختر 14 ساله رخ داده است.
پليس اعلام كرد اين شورش در منطقه «لوزلز» شهر بيرمنگهام رخ داد كه در سپتامبر سال 1985 شاهد دو روز ناآرامي خشونت بار پس از دستگيري يك سياه پوست و عمليات جستجو بود.