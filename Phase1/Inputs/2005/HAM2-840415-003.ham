بازارچه
سفره كارگران خالي است
در صورتي كه ميزان دريافت حقوق ها و ميزان تورم يكسان شود، جامعه كارگري مي تواند سفره اي متوسط براي خانواده خود فراهم كند. علاوه بر اين پرداخت مطالبات جامعه كارگري در بخش دستمزد نيز مي تواند به معيشت خانواده هاي كارگران كمك كند. غلامرضا ابوطالبي، دبير خانه كارگر يكي از استان هاي كشور در گفت وگو با ايسنا اظهار داشت: در بحث شهرداري ها بايد به جامعه كاري و آن دسته كه تحت پوشش شركت هاي شهرداري و به نوعي تحت پوشش ادارات سازمان هاي زيرنظر وزارت كشور هستند توجه بيشتري بشود.
وي همچنين از عقب افتادن حقوق كارگران به عنوان يك مشكل معيشتي نام برد و خواستار حل معضلات جامعه كارگري شد.
گرماي بازار فرش در ايران و افغانستان
هواي گرم تابستان با گرماي بازار فرش در ايران و كشور همسايه همراه شده است. برپايي پنجمين نمايشگاه سراسري فرش دستباف در تبريز، همچنين نمايشگاه فرش هاي دستباف افغانستان در چادر لويه جرگه اين كشور تقريبا به طور همزمان صورت گرفته است. به گزارش خبرگزاري دولتي باختر افغانستان، هدايت امين ارسلا، مشاور ارشد رئيس جمهور و وزير تجارت افغانستان، درباره صادرات فرش در اين كشور گفت: فرش از اقلام مهم صادراتي اين كشور بوده و دولت در جهت فراهم آوردن زمينه هاي لازم براي بافندگان و صادركنندگان فرش تلاش همه جانبه مي كند.
امين ارسلا از باز شدن درهاي واردات كشورهاي كانادا و آمريكا به روي فرش افغان خبر داد: در نتيجه تلاش هاي وزارت تجارت، بازارهاي اين كشور روي فرش هاي افغان گشوده شده است.
معاون انجمن توليد و صادرات فرش كابل نيز در مراسم افتتاحيه اين نمايشگاه كه با حضور چند نفر از اعضاي كابينه و سفراي برخي از كشورهاي خارجي گشايش يافت، گفت: نداشتن دسترسي به مواد شست وشوي فرش ونبود مكان مناسب براي ايجاد كارگاه هاي توليد فرش از مشكلات عمده در توليد و صادرات فرش است و ما از دولت تقاضا داريم كه علاوه بر موارد ياد شده در زمينه معافيت مالياتي مواد اوليه نيز همكاري لازم را داشته باشد. اين در حالي است كه در سال 1381 ميزان صادرات فرش افغانستان 88 هزار متر مربع بود، ولي سال 1383 اين رقم به 5/1 ميليون مترمربع و در سه ماه اول سال جاري 500 هزار مترمربع بوده است.
از سوي ديگر پنجمين نمايشگاه سراسري فرش دستباف تبريز نيز كه تا هفدهم تيرماه براي بازديد عموم داير است، 63 واحد توليد و فروش فرش دستباف را در 3هزار و 700 مترمربع مكان سرپوشيده نمايشگاه بين المللي اين شهر گرد آورده است. بنابر اعلام نمايشگاه بين المللي تبريز، واحدهايي از استان هاي آذربايجان شرقي، اصفهان، تهران، سيستان و بلوچستان، خراسان، آذربايجان غربي و اردبيل فعاليت هاي خود را در زمينه بافت فرش و تابلوفرش هاي هنري در رج هاي مختلف، آموزش فرش، رنگرزي و طراحي رايانه اي در پنجمين نمايشگاه فرش دستباف ايران عرضه مي كنند.



ايستگاه تحقيقاتي زعفران و زرشك و عناب
قرار است بزودي يك ايستگاه تحقيقات آموزش كشاورزي در استان خراسان برپا شود. اين ايستگاه به صورت تخصصي به تحقيق درباره زعفران، زرشك و عناب مي پردازد. عبدالرضا رضايي، مدير باغباني سازمان جهاد كشاورزي استان خراسان جنوبي در گفت وگو با خبرگزاري مهر ضمن اعلام اين خبر گفت: در حال حاضر، طرح تاسيس اين ايستگاه به وزارت جهاد كشاورزي ارائه شده كه پس از آماده شدن شرايط اوليه ابلاغ خواهد شد. اين ايستگاه به صورت مستقل و باتوجه به شرايط اقليمي متفاوت اين منطقه در مقايسه با استان خراسان رضوي فعاليت خواهد كرد. رضايي تاكيد كرد: باتوجه به اينكه حجم بالايي از زرشك، زعفران و عناب در استان خراسان جنوبي توليد مي شود، تاسيس اين ايستگاه مي تواند زمينه مناسبي براي افزايش توليد كيفيت و توسعه صادرات اين محصولات باشد.
طرحي براي 11 ميليون نفر
اپراتور دوم تلفن همراه تا سه سال آينده حدود 11ميليون مشترك را تحت پوشش قرار خواهد داد.
به گزارش واحد مركزي خبر، مدير طرح اپراتور دوم تلفن همراه گفت: در دو سال اول درصد موفقيت مكالمات تا 95 درصد و سال سوم به 98 درصد خواهد رسيد كه بالاتر از استانداردهاي بين المللي است.
برنامه ها و اهداف اين طرح پس از 37 ماه با توافق اعضاي داخلي و خارجي كنسرسيوم ايرانسل مشخص شد. بنا بر اين گزارش با توافق به عمل آمده مقرر شد، سهم اعضاي خارجي كنسرسيوم ايرانسل 49 درصد و سهم طرف ايراني 51 درصد شود و پست بانك و يك بانك دولتي هم در اين طرح به نفع مردم مشاركت كنند. فرديس از عرضه 21 درصد از سهام اين شركت در بورس تا سه سال آينده خبر داد: به طور مسلم پس از آغاز فعاليت اپراتور دوم، قيمت تلفن همراه مانند امروز نخواهد بود. وي افزود: اپراتور دوم تلفن همراه 9 ماه فرصت دارد تا طبق قرارداد عمل كند، اما طبق برنامه ريزي پيش بيني شده، سرويس دهي در مراكز استان ها شش ماه زودتر از تعهد، اجرا مي شود.