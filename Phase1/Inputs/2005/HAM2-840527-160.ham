كارشناس آلودگي آب و خاك سازمان حفاظت محيط زيست:
تصفيه خانه هاي تهران پاسخگوي ميزان آلودگي آبها نيست
خبرگزاري مهر: كارشناس آلودگي آب و خاك سازمان محيط زيست با تاكيد نسبت به آلودگي آب هاي سطحي و زير زميني جنوب تهران تعداد تصفيه خانه هاي آب شرب را محدود اعلام و نسبت به احداث تصفيه خانه از سوي وزارت نيرو تاكيد كرد.
ناديا روستايي گفت: اغلب صنايع آلاينده در محدوده پايين سد لتيان و در كنار مزارع كشاورزي جنوب تهران قرار دارند كه وارد شدن پساب ها و پسماندهاي شيميايي و خانگي به آب هاي سطحي و زيرزميني اين منطقه آلودگي جنوب تهران را محرز كرده است.
وي همچنين تاكيد كرد: وزارت نيرو موظف به احداث تصفيه خانه در اين محدوده است و متاسفانه به علت هزينه زياد احداث تصفيه خانه آب و فاضلاب جنوب تهران به كندي انجام مي شود و اين امر در حالي است كه همه آب هاي سطحي و فاضلاب ها وارد منابع آب شهري مي شوند و سلامتي مردم را تهديد مي كنند.
كارشناس آلودگي آب وخاك سازمان محيط زيست تاكيد كرد: وزارت نيرو و سازمان آب منطقه اي بايد نسبت به احداث تصفيه خانه به زودي اقدام كنند كه پس از كنترل فاضلاب هاي رها شده آنها را به داخل تصفيه خانه هدايت كرده و سپس نسبت به تصفيه آب و رهاكردن آن به منابع آب شهري اقدام كنند.