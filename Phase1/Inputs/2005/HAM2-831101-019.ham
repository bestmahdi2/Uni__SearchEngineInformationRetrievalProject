كاهش نرخ بيكاري زنان
هفته گذشته مركز امور مشاركت زنان، سند نهايي برنامه جامع توسعه مشاركت زنان را به پايان رساند. در اين طرح پيش بيني شده است كه جامعه زنان تا پايان برنامه چهارم، به اهداف زير دست يابد: اميد به زندگي زنان به نقطه 5/81 سال، باسوادي زنان 100 درصد، نرخ فعاليت اقتصادي زنان 25 درصد، اشتغال زنان 2/91 درصد، نرخ بيكاري زنان 8/8 درصد. زهرا شجاعي رئيس مركز امور مشاركت زنان و معاون رئيس جمهوري در امور زنان مي گويد: اميد به زندگي زنان در حال حاضر 6/73 سال است، نقطه مطلوبي كه ما براي پايان برنامه پيش بيني كرديم 5/81 سال است. باسوادي زنان در حال حاضر 70/79 است، وضعيت مطلوب پيش بيني شده 100 درصد است. نرخ فعاليت اقتصادي زنان 9/10 است كه براي پايان برنامه 25 درصد پيش بيني شده است. اشتغال زنان 82/79 جمعيت شاغل نسبت به جمعيت فعال اقتصادي و در پايان برنامه 2/91 درصد پيش بيني شده است. نرخ بيكاري زنان 18/20 درصد است، در پايان برنامه به 8/8 درصد خواهد رسيد. به عبارت ديگر، بيكاري زنان بايد به اندازه بيكاري مردان باشد.