مشاوران مركز توسعه ورزش قهرماني منصوب شدند
معاون  سازمان  تربيت  بدني  و رئيس  مركز توسعه  ورزش  قهرماني  در احكام  جداگانه اي  گروه  مشاوران  ورزشي  خود را منصوب  كرد.
به  گزارش روابط عمومي سازمان  تربيت  بدني ، مهندس «مهدي  قدمي» با صدور اين  احكام «محمود مشحون» رئيس  فدراسيون  بسكتبال «عليرضا رحيمي» رئيس  فدراسيون  هندبال ، «علي  مرادي» رئيس  فدراسيون  وزنه برداري ، «صدرالدين  كاظمي» كارشناس  خبره  ورزش  كشور، «وحيد مرادي» رئيس  فدراسيون شنا و دكتر «عرب  عامري» استاد دانشگاه  را به  عنوان  اعضاي  گروه  مشاوران  مركز توسعه  ورزش  قهرماني  منصوب  كرد. براساس  اين  گزارش  در متن  احكام  صادره شده  از سوي  وي  آمده  است : نظر به ضرورت  بهره مندي  از ديدگاه هاي  اساتيد و خبرگان  ورزشي  كشور در هدايت  مطلوب ورزش  قهرماني  و اتخاذ تصميمات  راهبردي  در مسير توسعه  همه  جانبه  اميدوارم دانش  و تجارب  ارزشمند و بي بديل  شما راه گشا بوده  و در سايه  عنايات  ذات  مقدس  باري  تعالي  موجبات  رشد و اعتلاي  ورزش  كشور و نيل  به  اهداف  نظام  مقدس جمهوري  اسلامي را فراهم  كنيم .