كنترل فشار خون
گروه دانش و فناوري ـ ذوالفقار دانشي نسب: استفاده تركيبي از داروهاي كنترل فشار خون و كلسترول، مي تواند سالانه جان هزاران انسان را از مرگ نجات دهد. اين توصيه كه در جديدترين گردهمايي متخصصان قلب در سوئد عنوان شد، با توجه به نتايج جديدترين تحقيقات در اين زمينه به دست آمده است كه نشان داده است چنين درماني مي تواند آمار حملات قلبي و سكته را به نصف برساند.
پژوهشگران در اين تحقيق، 19 هزار زن و مرد مبتلا به فشار خون بالا را در كشورهاي انگلستان، اسكانديناوي، ايرلند و فنلاند بررسي كردند. با مقايسه نتايج درمان جديد با نتايج پيشين مشخص شد سكته قلبي 23 درصد، مرگ و مير ناشي از بيماري قلبي 24 درصد، مرگ ناشي از حمله قلبي 13 درصد و ابتلا به ديابت 30 درصد كاهش پيدا كرده است.
در انگلستان، تركيب دارويي جديد از بروز 100 هزار مورد بيماري قلبي جلوگيري كرده است. هم چنين اين شيوه درماني مي تواند به 40 هزار سكته كمتر، 35 هزار مرگ و مير كمتر(ناشي از نارسايي قلبي و عروقي)و جلوگيري از ابتلاي 90 هزار نفر به ديابت نوع دوم كمك كند.
روش درماني جديد اندكي گران تر از درمان هاي معمولي است، ولي متخصصان مي گويند مي توان از درآمد كاهش مرگ و مير و بيماري، يارانه اي براي اين درمان فراهم كرد.
منبع: ananaua.com