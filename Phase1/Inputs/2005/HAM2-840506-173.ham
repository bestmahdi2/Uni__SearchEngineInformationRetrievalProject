«مصطفي  دنيزلي » سرمربي  تيم  ملي  فوتبال  ايران؟
روزنامه  استار تركيه  روز چهارشنبه  نوشت : مقامهاي  عالي رتبه  ايران  به  مصطفي  دنيزلي  پيشنهاد كرده اند كه  مربيگري  تيم  ملي  فوتبال  ايران  را به عهده  بگيرد. استار اضافه  كرد: محسن  مهرعليزاده  معاون  رياست  جمهوري  ايران  در امور ورزشي  با تقدير از موفقيتهاي  مصطفي  دنيزلي  در دوران  مربيگري  وي  در تيم  فوتبال  پاس،  از وي  خواسته  است  در بازي هاي  جام  جهاني  فوتبال  در سال  2006ميلادي  مربيگري  تيم  ملي  فوتبال  ايران  را به  عهده  بگيرد.
اين  روزنامه  افزود: مصطفي  دنيزلي  در پاسخ  با عنوان  اين  كه  مربيگري  تيم ملي  فوتبال  ايران  براي  وي  افتخار خواهد بود، از مقامهاي  ايران  اجازه  خواسته  است  كه  براي  تصميم گيري  در اين  مورد به  وي  فرصت  دهند.