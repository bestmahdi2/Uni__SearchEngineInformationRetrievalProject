تلاش كنگره ملي آفريقا براي پركردن شكاف سياسي
ايرنا: رهبران  سه  نيروي  سياسي  حاكم  بر آفريقاي  جنوبي  ديروز براي  يافتن راه  حل  برون  رفت  از بحراني  كه  در پي  بركناري  جاكوب  زوما، معاون  پيشين رئيس جمهوري  اين  كشور، بروز كرده  است  به  رايزني  خواهند پرداخت .
اين  مذاكرات  بين  حزب  حاكم  كنگره  ملي  آفريقا، حزب  كمونيست  وكوساتو، بزرگترين  تشكل  كارگري  آفريقاي  جنوبي ، انجام  خواهد شد.
كميته  مركزي  كوساتو هفته  گذشته  با انتشار بيانيه اي  از تابو امبكي ، رئيس جمهوري  آفريقاي  جنوبي  خواست ، اتهام  مشاركت  جاكوب  زوما در فسادمالي  دستيارش  را مردود دانسته  و او را در مقام  قبلي اش  ابقاء كند.
دادگاه  عالي  دوربان  ماه  ژوئن  گذشته  زوما، سياستمدار با نفوذ آفريقاي جنوبي  را كه  از محبوبيت  بالايي  در ميان  هواداران  جناحهاي  سياسي  حاكم  براين  كشور برخوردار است ، به  مشاركت  در فساد مالي  دستيار سابق  مالي اش متهم  كرد.
زوما اين  اتهامات  را رد كرده  است  و اكنون  هوادارانش  در حزب  كمونيست  وكوساتو مي كوشند اين  اتهامات  را به  يك  توطئه  سياسي  بر عليه  زوما نسبت دهند.
كوساتو اعلام  كرد، اين  اتحاديه  به  همراه  حزب  كمونيست  آفريقاي جنوبي  تصميم  گرفته اند، طوماري  از يك  ميليون  هوادار زوما را براي  ارايه به  رئيس  جمهوري  آفريقاي  جنوبي  تهيه  كنند.زت  لوزيفو، دبيرايالتي  كوساتو گفت : اين  طومار توسط كساني  امضاء خواهد شد كه  خواستار بازگرداندن  اعتبار سياسي  زوما و ابقاي  او در مقام  معاون  رئيس  جمهور هستند.
به  گفت  وي ، آنها همچنين  مشغول  رايزني  براي  ايجاد يك  جبهه  همبستگي  با زوما، براي  تضمين  محاكمه  او به  نحو عادلانه  هستند.
دادگاه  دوربان  ماه  اكتبر آينده  براي  بررسي  اتهامات  وارده  به معاون  بركنار شده  رئيس  جمهوري  آفريقاي  جنوبي  تشكيل  خواهد شد.زوليزيما واوي ، دبيركل  كوساتو احتمال  وجود فساد مالي  در پرونده  زوما را رد نكرد ولي  گفت ، حتي  در صورت  اثبات چنين  وضعيتي ، اين  احتمال  وجود دارد كه  زوما قرباني  يك  توطئه  سياسي  شده باشد.
كوساتو پيش  از اين  تهديد كرده  بود، در صورت  محاكمه  زوما كه  نامزد اصلي اين  حزب  براي  رقابت  در انتخابات  سال  2008 ميلادي  محسوب  مي شود، هوادارانش را براي  حمايت  از او به  خيابانها خواهد كشاند.