عكسبرداري از چشم براي شناسايي مجرمان
گروه دانش- مرتضي اسلام زاده: كارشناسان مسايل امنيت مرزي كشور آلمان، به زودي تكنيك جديدي را با استفاده از رايانه به كار خواهند برد كه دقت آن به مراتب بيشتر از روش هاي قبلي براي شناسايي افراد مجرم است.
در اين روش مسافران بايد هنگام عبور از دروازه به يك دوربين بسيار پيشرفته و دقيق كه در قسمت ورودي آن نصب شده است نگاه كنند. اين دوربين ديجيتال در همين فرصت كوتاه داده هاي مربوط به چشم افراد را با فهرست تروريست ها و مجرمين فراري مقايسه و افراد مجرم را شناسايي مي كند.
هوبرت اشتايگر، رئيس امنيت مرزي فرودگاه فرانكفورت در اين باره مي گويد: سيستم جديد براي چشم هيچ گونه ضرري ندارد و برخلاف انسان اصلاً اشتباه نمي كند. در فرودگاه فرانكفورت هزاران نفر از مسافران بالاي 18 سال از كشورهاي عضو اتحاديه اروپا و سوئيس داوطلبانه براي شركت در آزمايش اين روش ثبت نام كرده اند.در اين روش ابتدا سابقه داوطلبان از طريق رايانه بررسي مي شود و سپس دوربين ديجيتال با دقت بسيار بالا از قسمت رنگين چشم ها عكس برداري مي كند. تصاوير تهيه شده در يك رايانه ذخيره و اطلاعات حياتي در گذرنامه مسافر ثبت مي شود. داوطلبان استفاده از اسكن چشم آن را مؤثرترين روش براي جلوگيري از اتلاف وقت مسافران مي دانند.اشتايگر مي گويد: روش اسكن چشم در حال حاضر اندكي خطا دارد و 100 درصد نمي توان روي آن حساب كرد اما اين مقامات اميدوارند بتوانند هرچه زودتر از اين روش استفاده كنند.