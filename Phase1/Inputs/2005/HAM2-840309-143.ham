بسكتبال باشگاههاي آسيا
صبا باتري و پيروزي بزرگ بر قهرمان سه دوره قاره
گروه ورزشي: در آغاز شانزدهمين دوره مسابقات بسكتبال باشگاههاي آسيا كه در شهر مانيل فيليپين آغاز شده است، صبا باتري نماينده ايران در گام نخست بر ساجس لبنان غلبه كرد. صبا باتري در طول چهار كوارتر برتري مشهودي بر قهرمان سه دوره اين بازيها داشت و به لطف كار گروهي و دفاع منسجم با پرتاب هاي موفق سه امتيازي از سد يكي از مدعيان قهرماني اين دوره گذشت. اين پيروزي در حالي بدست آمد كه قبلا صبا باتري در مقابل اين حريف شكست خورده بود. هنگامي كه سوت پايان اين بازي با برتري 71 بر51 بصدا درآمد نزديك به دويست تماشاگر ايراني حاضر در سالن دقايقي مديد به تشويق بازيكنان صبا باتري پرداختند. با توجه به غيبت مدعيان شرق آسيا صبا باتري موقعيت خوبي براي دستيابي به يكي از سكوهاي برتر دارد.