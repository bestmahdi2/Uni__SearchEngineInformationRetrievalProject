بيماري ناشناخته در تايوان
فارس: در پي بستري شدن عده اي از مردم يك منطقه در تايوان به علت يك بيماري ناشناخته كه تاكنون منجر به مرگ 6 نفر شده است، پزشكان به گمانه زني درمورد علت اين بيماري پرداختند.
به نقل از پايگاه اينترنتي مديكال نيوز، مقامات بهداشتي تايوان در پي يافتن علت بيماري ناشناخته اي هستند كه منجر به مرگ عده اي و بستري شدن عده ديگري در تايوان شده است.
اين بيماري كه علت آن نامعلوم است باعث مرگ 6 نفر و بستري شدن 10 نفر ديگر در منطقه اي از تايوان شده كه احتمال شيوع اين بيماري در آن منطقه نيز مي رود.
برخي از پزشكان باكتري هاي موجود در خاك منطقه و برخي هم بيماري هاي قابل انتقال از طريق آبهاي آلوده را علت بروز اين بيماري مي دانند.
يكي از مقامات محلي مدعي است كه 14 نفر از اين بيماران در منطقه اي زندگي مي كرده  اند كه امكان انتقال بيماري از آب آلوده وجود داشته است.