ازشهر
سال،85 كرج نفس مي كشد
خروج كارخانه ها و واحدهاي صنعتي آلاينده از كرج، وعده اي است كه ظاهرا تا پايان سال 85 محقق خواهد شد.
رئيس شوراي اسلامي شهر كرج در اين باره گفت: چند كارخانه بزرگ و واحد صنفي آلاينده در داخل شهر كرج مشغول به فعاليت هستند و باعث نارضايتي مردم شده اند كه مطابق برنامه هاي پيش بيني شده تا پايان سال 85 از شهر خارج خواهند شد.
داوود صادقيان افزود: اين كارخانه ها براساس قوانين محيط زيست، بايد از داخل شهر خارج و در شهرك هاي صنعتي اقماري يا خارج از شعاع 120كيلومتري تهران مشغول به فعاليت شوند.
وي تصريح كرد: آلودگي هاي زيست محيطي اين كارخانه ها نه تنها بر زندگي شهروندان كرج تاثير مي گذارد، بلكه به دليل نزديكي با پايتخت، اثرات مخربي نيز روي تهران دارد.



فرهنگسراي سالمند ميزبان سمينار آب و فاضلاب
براي علاقه مندان به مسائل زيست محيطي پيرامون آب و فاضلاب، امروز روز گرانبهايي است، چرا كه سمينار مسائل اجتماعي طرح آب و فاضلاب تهران فقط امروز برگزار مي شود و بس.
اين سمينار با همكاري شركت آب و فاضلاب تهران و ستاد شهر سالم از ساعت 9 تا 12 امروز در فرهنگسراي سالمند برگزار مي شود.
در اين سمينار، دكتر آتش جعفرنژاد، پيرامون مسائل اجتماعي و دكتر سيداحمد ميرباقري درمورد مسائل زيست محيطي سخنراني خواهند كرد. اگر علاقه مند به مباحثي مانند تاريخچه آب و فاضلاب، مسائل زيست محيطي، صرفه جويي در آب و نقش فاضلاب شهري در حفظ محيط زيست باشيد و هنوز هم دير نشده باشد، مي توانيد به ميدان امام حسين(ع)، خيابان 17 شهريور، خيابان خشكبارچي، پارك خيام، مراجعه و با حضور در فرهنگسراي سالمند در اين سمينار يك روزه شركت كنيد.
وام براي ساخت پايانه باري و مسافري به بخش خصوصي
قلم سبز ايران - سازمان راهداري و حمل و نقل جاده اي به متقاضيان بخش خصوصي براي احداث مجتمع هاي خدماتي - رفاهي و پايانه هاي باري و مسافري 20ميليارد ريال وام پرداخت مي كند. مديركل دفتر فني سازمان راهداري با بيان مطلب فوق افزود: جهت نوسازي و گسترش تعداد پايانه هاي كشور سازمان با پرداخت وام به متقاضيان بخش خصوصي كمك مي كند و تاكنون بيش از 50 درصد از مبلغ وام براي احداث پايانه هاي مسافري اختصاص يافته است. غلامرضا آزاد گفت: طرح ساخت پايانه هاي مسافري و باري از تجربه موفق ديگر كشورها الگوبرداري شده است كه با درنظرگرفتن نيازهاي كشورمان در داخل مورد بهره برداري قرار مي گيرد. همچنين براي انجام مطالعات طرح مبلغ يك ميليارد و 800 ميليون ريال نيز پيش بيني شده است. وي درخصوص ضرورت اجراي طرح افزود: پايانه هاي مسافري به عنوان حلقه ارتباطي شهرها و جاده هاي مواصلاتي كشور نقش اساسي و عمده اي در برنامه ريزي سفر ايفا مي كنند. به طوري كه مكان يابي صحيح و اصولي براي اجراي اين طرح ها در حل بسياري از معضلات شهري موثر خواهد بود. مديركل دفتر فني و امور پيمان هاي سازمان يكسان سازي و استانداردسازي ساخت و ساز پايانه هاي مسافري را عمده ترين هدف طرح مذكور دانست و افزود: با عملياتي شدن اين طرح ضمن جلوگيري از ساخت و سازهاي بي رويه و هدررفتن سرمايه هاي ملي كشور، ساخت اين اماكن در نقاط مختلف مطابق نيازهاي مراكز جمعيتي و شهرها خواهد بود به طوري كه مطلوب ترين شرايط براي مسافران و استفاده كنندگان پايانه هاي مسافري فراهم خواهد شد.