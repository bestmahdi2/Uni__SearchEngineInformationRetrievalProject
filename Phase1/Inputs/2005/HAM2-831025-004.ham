جمعه بازار
سينماي ايران
فروش فيلم ها در سينماهاي تهران تا تاريخ 21 دي



توضيح: اين هفته بالاخره و با دو هفته تاخير فيلم «وعده ديدار» ساخته جمال شورجه اكران خواهد شد. فيلم «خداحافظ رفيق» به كارگرداني بهزاد بهزادپور نيز به جاي «تارا و تب توت فرنگي» در گروه سينمايي استقلال به نمايش درخواهد آمد.
دوئل همچنان با در اختيار داشتن 13 سينما پرفروش ترين فيلم روز است. خوابگاه دختران هم با 20 سينما در جاي دوم قرار گرفته است. اما هفته به هفته به تعداد سينماي نمايش دهنده فيلم قدمگاه افزوده مي شود. اين فيلم پس از دو هفته نمايش در هفت سينما به فروشي در حدود 30 ميليون رسيده كه رقم قابل توجهي است. قدمگاه حتي ظرفيت بيشتري نيز براي جذب مخاطب در اختيار دارد. اما تنها فيلم كودك و نوجوان اين دوره، روز كارنامه، تنها يك سينما را در اختيار دارد. در حالي كه اين فيلم مي توانست با كمي تبليغات بهتر، به فروش مناسب تري دست يابد اما پس از حدود يك ماه اكران تنها حدود پنج ميليون تومان فروخته است. هيام ساخته محمد درمنش نيز كه از تبليغات گسترده تلويزيوني برخوردار است، نتوانسته مخاطبان زيادي را جذب خود كند و تنها حدود دو ميليون تومان فروخته است.
سينماي جهان
فروش فيلم ها در سينماهاي ايالات متحده تا تاريخ 10 ژانويه



توضيح: ملاقات با خانواده فوكرها با 200 ميليون دلار فروش طي سه هفته مداوم، همچنان در صدر گيشه هاليوود قرار دارد. اين فيلم طي سه هفته اكران خود كه از هفته پاياني سال 2004 آغاز شده، تاكنون 24 ميليون و 300 هزار دلار فروش داشته است.
پس از فيلم ملاقات با خانواده فوكرها فيلم تازه اكران شده صداي سفيد محصول كمپاني فيلم سازي يونيورسال قرار دارد كه در سه روز آخر هفته گذشته 24 ميليون دلار فروش داشته است.
در واقع اكران موفق اين دو فيلم، باعث شده است تا گيشه  هاليوود در هفته هاي آغازين سال جديد با رونق روبه رو شود آنچنان  كه فروش اين گيشه نسبت به همين زمان در سال گذشته، هشت درصد افزايش داشته است.
فروش گيشه  هاليوود در 12 فيلم برتر اين گيشه از آغاز سال جاري تاكنون به 98 ميليون و 300 هزار دلار رسيده است.
فروش نمايش ها در تالارهاي تهران تا تاريخ 19 دي



توضيح: نمايشنامه هاي «تشنگي» به كارگرداني آرش آدمي در بخش عصري با نمايش در كافه ترياي اصلي، «خواستگاري» كاري از روشنك روشن در بخش نمايشنامه خواني ويژه چخوف و «از پشت شيشه ها» به كارگرداني معصومه تقي پور نيز در بخش ويژه اكبر رادي روخواني شدند.