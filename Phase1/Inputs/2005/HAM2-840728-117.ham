كشف موارد جديدي از ويروس مرگبار آنفولانزاي مرغي
گروه اجتماعي: با وجودي كه در مرزهاي شمالي ايران و در حاشيه خزر اجساد برخي از پرندگان مشاهده شده، اما هنوز موردي از آنفولانزاي مرغي در ايران گزارش نشده است. با وجود اين با نزديك شدن به فصل سرما و كوچ پرندگان به زيستگاه زمستاني خزر و نيز اخبار جديدي از گسترش اين بيماري در كشورهاي همسايه، احتمال شيوع آنفولانزاي مرغي در ايران هر روز قوت مي گيرد.در همين زمينه يك  مقام  آگاه  وزارت  كشاورزي  روسيه  اعلام  كرد كه  ويروس  آنفولانزاي  مرغي كه  در استان  تولا در غرب  اين  كشور مشاهده  شده  بود، از نوع  اچ  5ان  1 است كه  مي تواند مرگبار باشد.
به  گزارش  خبرگزاري  فرانسه  از مسكو، نيكلاي  ولاسوف  معاون  بخش  مراقبت هاي  دامپزشكي  وزارت  كشاورزي  روسيه  به  اين  خبرگزاري  گفت : آزمايشگاه  تأييد كرده  است  كه  ويروس  مشاهده  شده  در استان  تولا از نوع  اچ  5 ان  1 آنفولانزاي  مرغي  است .
در همين  حال ، وزير كشاورزي  روماني  نيز روز چهارشنبه  اعلام  كرد كه   براساس  نتايج  آزمايش هاي  انجام  شده  در انگليس ، وجود مواردي  از ويروس  مرگبار(آنفولانزاي  مرغي )در ماليوك ، واقع  در دلتاي  دانوب  كشور روماني  تأييد شده  است.
اين  دومين  منطقه  در كشور روماني  است  كه  وجود اين  نوع  از ويروس  بيماري  آنفولانزاي  مرغي  در آن تأييد مي شود.
گئورگي  فلوتور به  خبرنگاران  گفت : متاسفانه  آزمايش ها،  نگراني هاي  ما را تأييد كردند؛ دو نمونه  برداشت شده  از يك  قو و يك  مرغ  در ماليوك ، وجود ويروس  با درجه  بيماري زايي  قوي  را تأييد كردند.
دانشمندان  بيم  دارند كه  ويروس  اچ  5 آن 1ممكن  است  جهش  يابد و با گرفتن  ژن هايي  از ويروس  بيماري  آنفلوانزاي  انساني  به  شدت  واگيردار شده  و به  مرگ  ميليون ها نفر در جهان  منجر شود؛ چنانكه  همه گيري  اين  بيماري  در سال  1918 ميلادي  ميليون ها تن   را به  كام  مرگ  كشيد.
وزيران  امور خارجه   25 كشور عضو اتحاديه  اروپا روز سه شنبه  خواستار هماهنگي  بين المللي  در رويارويي  با تهديد جهاني  آنفولانزاي  مرغي  شدند.
از سوي ديگر، اسپانيا اعلام  كرد، به منظور مقابله  با بيماري  ويروسي  كشنده  آنفولانزاي  مرغي  تا دو سال  ديگر، ميزان  خريد داروي  لازم  را افزايش  مي دهد.
وزارت  بهداشت  اسپانيا ديروز چهارشنبه  گفت  كه  به  همين  منظور، دولت  تصميم  گرفته  است  8  ميليون  دوز داروي  مبارزه  با آنفولانزاي  مرغي  راخريداري  كند كه  بيشتر آنها در سال  2007 ميلادي  وارد مي شود.
اين  داروها براي  مبارزه  با اولين  موارد سرايت  بيماري  آنفولانزاي  مرغي به  مردم  به  كار برده  خواهد شد.اين  تصميم  براساس  مصوبه  كميسيون  بهداشت  عمومي اسپانيا صورت  مي گيرد كه مي خواهد ذخاير اين  داروهاي  ضد ويروسي  را به  ميزان  6 تا 10 ميليون  دوز افزايش  دهد.
اين  ميزان  مي تواند از حدود 25 درصد جمعيت  كشور كه  آسيب پذيري  بيشتري  دربرابر بيماريهاي  ويروسي  دارند، حفاظت  كند. ميزان  ذخاير كنوني  اين  نوع  دارو در حال  حاضر در اسپانيا دو ميليون  دوز اعلام  شده  است .
دولت  اسپانيا در همين  راستا ديروز يك  كميسيون  دائمي متشكل  از نمايندگان 8  وزارتخانه تشكيل  داد تا به مثابه  يك  كميته  بحران  براي  پيشگيري  از بيماري  آنفولانزاي  مرغي  و اطلاع  رساني  به  مردم  فعاليت  كند.
بيماري  يادشده  كه  از طريق  ماكيان  و پرندگان  به  انسان  سرايت  مي كند،تاكنون  در اسپانيا مشاهده  نشده  است؛  اما بروز مواردي  از آنان  در يونان، تركيه و روماني نگراني اين كشور اروپايي را برانگيخته است.