عضو جمعيت مبارزه با استعمال دخانيات:
از هر پنج جوان ايراني يك نفر سيگاري است
گروه اجتماعي: يك  عضو جمعيت  مبارزه  با استعمال  دخانيات  گفت : از هر پنج  جوان  ايراني يك  نفر سيگاري  است .
دكتر مهشيد آريان  پور ديروز در دوره  يك  روزه  آموزشي  پيشگيري  و كنترل  دخانيات  ويژه  بانوان  با بيان  اينكه  ميزان  جوانان  سيگاري  كشور از 11درصد به  17 درصد افزايش  يافته است ، افزود: 60 درصد اين  جوانان  بين  سال هاي 13 تا 16 سالگي  نخستين  تجربه  استعمال  دخانيات  را داشته  و سيگار كشيدن  را شروع  كرده اند.
آريان  پور، اظهار داشت : سنين  استعمال  دخانيات  بين  جوانان  كشور، روز به روز كاهش  مي ِيابد و به  سنين  دبستاني  نيز خواهد رسيد.
وي  گفت : مشاهده  سيگار كشيدن  هنرپيشه هاي  محبوب  در برنامه هاي  تلويزيوني ، خانواده  و دوستان  از جمله  عوامل  الگوپذيري  فرزندان  است .
وي ، در بخش  ديگري  از سخنانش ، به  يك  ششم  بودن  جمعيت  زنان  سيگاري نسبت  به  مردان  اشاره  كرد و گفت : براساس  تجربه هاي  كشورهاي  مختلف  از جمله انگلستان ، زنان  با وجود اينكه  ديرتر و كمتر از مردان  به  استعمال  دخانيات روي  مي آورند ولي  پس  از مدت  زماني  نه  چندان  طولاني ، آمارشان  نه  تنها به مردان  مي رسد بلكه  بيشتر نيز مي شود.دكتر زهرا حسامي  عضو مركز تحقيقات  دخانيات  بيمارستان  مسيح  دانشوري نيز در اين  جلسه  گفت : فقط 20 درصد سيگاري ها آمادگي  ترك  سيگار را داشته  و به  كلينيك هاي  تخصصي  ترك  سيگار مراجعه  مي كنند.
حسامي ، اظهارداشت : 40 درصد سيگاري  ها، اصلا آماده  ترك  سيگار نيستند كه  فقط براي  ترك  سيگار، مي توان  به  آنان  پيام هاي  هشداردهنده  مختصري  را داد و 40 درصد ديگر نيز براي  ترك  سيگار مردد بوده  و در اين  واهمه  بسر مي برند كه  پس  از ترك  سيگار دچار عوارض  شوند كه  مي توان  به  آنان  آگاهي  داد.
وي  بر تاسيس  كلينيك هاي  ترك  سيگار در كشور تأكيد كرد و گفت : افراد سيگاري  در يك  برهه  از زندگي  شان  تصميم  به  ترك  سيگار مي گيرند كه  اگر اين  كلينيك ها به  اندازه  كافي  در كشور وجود داشته  باشد، كمك  بزرگي  به افراد سيگاري  مي شود تا درصورت  تصميم گيري  براي  ترك  سيگار به  اين  مراكز مراجعه  كنند.
وي  گفت : هم اكنون  دو كلينيك  ترك  سيگار در خيابان هاي  پيروزي  و طالقاني تهران  داير است  و خدمات  رايگان  ترك  سيگار به  سيگاري ها ارايه  مي دهد.مهندس  زرين  احمدزاده  عضو هيات  مديره  جمعيت  مبارزه  با استعمال دخانيات  ايران  نيز در اين  جلسه  گفت : روزانه  نزديك  به  10 ميليون  سيگاري  در كشور، بيش  از 40 ميليارد ريال  خرج  سيگار مي كنند.احمدزاده  افزود: با اين  هزينه  استعمال  دخانيات  مي توان  خدمات  اجتماعي بسياري  از جمله  ساختن  مدرسه  و بيمارستان  را ارايه  داد.