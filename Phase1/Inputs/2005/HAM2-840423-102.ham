از سوي قضات دادگاه كيفري استان:
خاتمه پرونده درگيري منجربه نقص عضو
گروه حوادث: مردي كه در درگيري با يك جوان باعث نقص عضوي وي شده بود، به پنج سال حبس و پرداخت نصف ديه محكوم شد.
به گزارش خبرنگار ما، تير ماه سال 83 فردي به نام حسين(20 ساله)با مراجعه به اداره آگاهي كرج، از فردي به نام ميثم طرح شكايت كرد.
حسين در طرح شكايت خود مدعي شد كه در يك درگيري ميثم با ضربه قمه اي كه به پاي وي وارد كرده است باعث نقص عضو او شده است.
با طرح شكايت حسين، رسيدگي به پرونده و دستگيري ميثم در دستور كار ويژه قرار گرفت و در تاريخ 31 شهريور ماه ميثم دستگير شد. با دستگيري متهم و اعترافات صريح وي در مراحل بازجويي كيفرخواست توسط نماينده دادستان صادر شد و پرونده براي رسيدگي به شعبه 74 دادگاه كيفري استان ارجاع شد.
ميثم با حضور پنج قاضي دادگستري محاكمه شد و در اعترافاتش گفت: من بدون هيچ انگيزه اي در درگيري به حسين ضربه وارد كردم.
اين در حالي بود كه شاكي پرونده از دادگاه درخواست قصاص نفس(اعدام)كرد. به اين ترتيب با ختم جلسه دادگاه صبح ديروز قاضي كوه كمره اي و چهار مستشارش با صدور حكم متهم پرونده را به خاطر نقص عضو به پرداخت نصف ديه مرد مسلمان و تحمل 5 سال حبس محكوم كرد.