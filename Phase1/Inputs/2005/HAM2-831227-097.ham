افزايش وام قرض الحسنه جوانان تا سقف 10 ميليون ريال
گروه اجتماعي: بيست و دومين جلسه شوراي عالي جوانان كشور به رياست حجت الاسلام والمسلمين سيدمحمد خاتمي، رئيس جمهوري تشكيل شد.
بنا بر اين گزارش رئيس جمهوري در اين جلسه از رئيس سازمان ملي جوانان كشور به خاطر تحرك در رسيدگي به امور جوانان و پرمحتوا شدن فعاليتهاي سازمان ملي جوانان تقدير كرد.
همچنين در اين جلسه، رحيم عبادي، مشاور رئيس جمهوري و رئيس سازمان ملي جوانان برنامه ارتقاي هويت ديني و ملي جوانان را و نقاط قوت و ضعف، فرصت ها و تهديدها و چالش ها و تنگناهاي اساسي و نيز سياستها و خط مشي هاي اجرايي آن تشريح كرد. در اين جلسه به پيشنهاد سازمان ملي جوانان و موافقت رئيس جمهوري ميزان وام قرض الحسنه جوانان تا سقف 10 ميليون ريال به زوجين افزايش يافت و مقرر شد اين مصوبه از ابتداي سال 84 از طريق بانك مركزي اجرا شود.