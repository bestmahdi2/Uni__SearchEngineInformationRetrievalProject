بسيج وزارت بهداشت براي كنترل آنفلوانزاي مرغي در كشور
گروه اجتماعي: گسترش آنفلوانزاي مرغي در كشورهاي همسايه ايران بويژه تركيه و برخي كشورهاي حاشيه خزر و نيز هشدار سازمان بهداشت جهاني در مورد احتمال شيوع اين بيماري، مسئولين وزارت بهداشت كشورمان را بر آن داشته تا با بسيج امكانات و نيروهاي بهداشتي از ورود اين بيماري به كشور جلوگيري و به كنترل آن اقدام كنند.
در حالي كه كه هنوز هيچ موردي از بيماري آنفلوانزاي مرغي در ايران گزارش نشده است، اما با توجه به اينكه ايران زيستگاه زمستاني بسياري از گونه هاي پرندگان مهاجر است احتمال مي رود بزودي مواردي از اين بيماري خطرناك كه قابليت انتقال به انسان را نيز دارد در كشورمان گزارش شود.
عامل آنفلوانزاي مرغي ويروسي است كه با عنوان اچ 5 ان 1 شناخته مي شود و مناطق شمالي ايران نخستين بخشي به حساب مي آيند كه احتمال شيوع آنفلوانزاي مرغي در آنها مي رود.
سازمان دامپزشكي ايران به مرغداران توصيه كرده است تمامي طيور خود را در شرايط محصور نگهدارند و اجازه تماس با پرندگان غيراهلي را به آنها ندهند و هر پرنده بيمار را براي تشخيص بيماري به دامپزشكي بفرستند.
همچنين ورود فرآورده هاي طيور را از خاور دور و تركيه به ايران ممنوع و ستاد ويژه اي مركب از دامپزشكان و نمايندگان وزارتخانه بهداشت و كشاورزي و سازمان حفاظت محيط زيست تشكيل شده است تا از شيوع اين بيماري جلوگيري كنند.
اين ستاد شكار پرندگان را در سراسر كشور ايران و همچنين ورود فرآورده هاي طيور از تركيه، روسيه و قزاقستان را كه موردي از آنفلوانزاي مرغي در آنها گزارش شده است، ممنوع كرد.
در همين زمينه، ديروز معاون  سلامت  وزارت  بهداشت ، درمان  و آموزش  پزشكي با بيان اينكه  نمي توانيم  مانع  ورود آنفلوانزاي  مرغي  به  كشور شويم ، گفت : تمامي نيروها بايد براي كنترل  اين  بيماري  در كشور بسيج  شوند.
دكتر سيد مؤيد علويان  درگفت  و گو باخبرنگاراخبار اجتماعي  ايرنا افزود: در صورتي  كه  بيماري  آنفلوانزاي  مرغي  وارد كشور شود و اجسادپرندگان  اطراف  محوطه  زندگي  مردم  پيدا شود، احتمال  تماس  با اين  اجساد وبروز بيماري  بيشتر مي شود.
وي  بااشاره  به  شيوع  اين  بيماري  در كشورهاي  همسايه اظهار داشت : متاسفانه اين  بيماري  در كشورهاي  همسايه  ديده  شده  و احتمال  درگيري  كشورمان  با شيوع آنفلوانزاي  مرغي  وجود دارد.
علويان  ادامه  داد: به  همين  دليل  كميته اي  براي  پيشگيري  از اين  بيماري  تشكيل  شده  و سياست هاي  جدي  براي  مقابله  با آن پايه ريزي  مي شود.
تدارك داروها براي مقابله با آنفلوانزاي مرغي
از سوي ديگر، معاون غذا و داروي وزير بهداشت، درمان و آموزش پزشكي گفت: اين وزارتخانه در حال تهيه و تدارك برخي داروهايي است كه در صورت بروز ويروس آنفلوانزاي مرغي در انسان به كار مي آيد.
رسول ديناروند در گفت  و گو با خبرنگار اقتصادي خبرگزاري فارس، افزود: وزارت بهداشت آمادگيهايي فراهم كرده است كه در استانهايي كه احتمال بروز آنفلوانزاي مرغي كه يك بيماري مشترك با انسان است، با بيماري مبارزه شود.
معاون غذا و داروي وزير بهداشت، درمان و آموزش پزشكي افزود: داروي لازم تهيه شده است كه اگر آنفلوانزاي مرغي در انسان پيدا شود، با آن مقابله جدي مي شود.
وي افزود: سازمان غذا و كشاورزي ملل متحد و بهداشت جهاني اطلاع رساني خوبي در زمينه آنفلوانزاي مرغي به تمام دنيا داشته اند، ولي نگراني در مورد پرندگان وحشي است كه subtipe n5 ناقل ويروس كشنده n5n1 يا آنفلوانزاي مرغي هستند، مي باشد.
ديناروند گفت: با توجه به مهاجرت پرندگان وحشي به ايران از كشورهايي كه ويروس آنفولانزاي مرغي وجود دارد، سازمان دامپزشكي بايد بر اين پرندگان نظارت كند.
وي گفت: هم اكنون وجود ويروس آنفلوانزاي مرغي در تركيه همسايه ايران و روماني قطعي شده است اين احتمال وجود دارد كه اين ويروس از طريق پرندگان وحشي مهاجر به كشور منتقل شود، ولي بايد مواظب باشيم كه ويروس ياد شده به انسان منتقل نشود.
ديناروند در مورد 19 نقطه مشكوك به آنفلولانزاي مرغي در شمال كشور، گفت: هنوز وزارت جهاد كشاورزي هيچ نمونه تأييد شده از وجود ويروس آنفلوانزاي مرغي را اعلام نكرده است.
وي افزود: در مرحله نخست وظيفه وزارت جهاد كشاورزي است كه نقاطي را كه احتمال ورود پرندگان مهاجر مي رود را شناسايي و مواظبت كند، حتي پرندگان را به طور تصادفي ارزيابي كند.
معاون غذا و داروي وزارت بهداشت و درمان گفت: وظيفه وزارت بهداشت اين است جايي كه احتمال انتقال ويروسh5n1 آنفلوانزاي مرغي به انسان وجود دارد،با آن مقابله كند.
وي تاكيد كرد: انتقال ويروس آنفلوانزاي مرغي به انسان به راحتي انجام نمي شود، مگر تغيير وضعيتي داده شود تا ويروس مرغي بتواند جايگزين ويروس انساني شود.
ديناروند در مورد اقدام برخي كشورها در قطع واردات گوشت مرغ از ايران، گفت: من اطلاع ندارم، ولي چون در تركيه و برخي كشورهاي همسايه ايران بروز ويروس آنفلوانزا در برخي مرغداريها وجود دارد، ممكن است نگران ورود به ايران هم باشند، بنابراين از واردات فرآورده هاي مرغي از ايران جلوگيري كنند.
به  گفته  متخصصان  بيماريهاي  عفوني ، آنفلوانزاي  مرغي  بيماري  عفوني  است كه  با گذشت  زمان  بيشتر مي شود و انسانها و مناطق  بيشتري  از دنيا را گرفتار مي كند.
اين  بيماري  عفوني  در هر سني  مي تواند افراد را مبتلا كند و تب  ناگهاني ، لرز، سردرد ودرد عضلاني  از علايم  اين  بيماري  بوده  و تقريبا در تمام  افرادمبتلا با سرفه  خشك  و گلو درد همراه  است .
به اعتقاداين  متخصصان ، اگر چه  گاهي  اوقات  اكثر مردم  يك  سرماخوردگي شديد را با آنفلوانزا اشتباه  مي گيرند، اما در واقع  آنفلوانزا بسيارشديدتر از سرماخوردگي  است .
آنفلوانزاي  مرغي  كه  ازطريق  تماس  با پرندگان  آلوده  به اين  بيماري ، درافراد بروز مي كند، سبب  ضعف  و ناخوشي  كامل  در فرد مي شود.
دكتر سيدرضا حسيني  استاد دانشگاه  علوم  پزشكي  تهران ، بروز اين بيماري  را به ويژه  نزد سالخوردگان  و افراد مبتلا به  ناراحتي هاي  مزمن ، جدي تلقي  كرد وگفت : آنفلوانزاي  مرغي  يك  بيماري  شديداً واگيردار است  كه از تماس با پرنده  وحشي  آلوده  و شخص  به  شخص  ديگر، توسط سرفه  يا عطسه  منتقل  مي شود.
وي  در گفت  و گو با خبرنگار ايرنا افزود: علائم  بيماري  يك  تا چهار روزپس  از ورود ويروس  به  بدن  ظاهر مي شود و مي تواند مشكلات  حاد و جدي  را براي سلامت  فرد ايجاد كند.
حسيني  با بيان  اينكه  ميزان  مرگ  ومير در ميان  مبتلايان  به  اين  بيماري صد درصد است ، اظهار داشت : از بين  بردن  پرندگان  مبتلا به  عفونت  و پرندگاني كه  در تماس  با موارد آلوده  بوده اند، مهمترين  راه  ممانعت  از انتقال  اين بيماري  به  انسان  است .
وي ، با تأكيد بر اينكه  ويروس  اين  آنفلوانزا در پرندگان  وحشي  در چرخش است ، ادامه  داد: اين  امر نشان دهنده  آن است  كه  كنترل  آن به مراتب  دشوارتر ازآن  چيزي  است  كه  تصور مي رود.
اين  متخصص  بيماريهاي  عفوني  تأكيد كرد: همه  كساني  كه  در معرض  تماس  باپرندگان  آلوده  قرار مي گيرند، به خصوص  كارگران  مرغداريها، از لباس  و كفش مخصوص  و عينك  استفاده  كنند.
حسيني  همچنين  يادآور شد: لازم  است  داروهاي  ضد ويروس  تهيه  شده  نيزدر دسترس  كارگران  باشد تا در موقع  لزوم  مورد استفاده  قرار گيرد.
وي  با بيان  اينكه  تا وقتي  ويروس  آنفلوانزاي  پرندگان  در محيط زندگي بشر وجود دارد، جان  انسانها تهديد مي شود، تصريح  كرد: فعاليتهاي  مربوط به پيشگيري  و مراقبت  از اين  بيماري  بايد توسط مسئولان  بهداشتي  ادامه  داشته باشد.
فشار براي افزايش توليد داروي آنفلوانزا
با افزايش نگراني در مورد شيوع انساني بيماري آنفلوانزاي مرغي، شركت سازنده داروي موثر بر اين بيماري براي افزايش توليد يا صرفنظركردن از بخشي از حق انحصاري خود تحت فشار قرار گرفته و كشورهاي اتحاديه اروپا به منظور بررسي مساله بروز بيماري آنفلوانزاي مرغي در كشورهاي عضو تشكيل جلسه مي دهند.
به گزارش سايت فارسي بي.بي.سي، در حاليكه بسياري از كشورهاي جهان به منظور ذخيره سازي داروي تاميفلو(tamiflu)به منظور مقابله با شيوع احتمالي آنفلوانزاي مرغي در ميان جمعيت خود دست به تلاش زده اند، شركت سوئيسي روش(roche)در مقابل افزايش سريع تقاضا، اعلام داشته حاضر است مجوزهاي خاصي را براي ساخت اين دارو به دولتها و شركتهاي دارويي ديگر اعطا كند.
اين دارو داراي ماده موثر(oseltamivir phosphate)است و با نام تجاري تاميفلو توسط شركت روش ساخته مي شود و گفته شده است تنها دارويي است كه بر عوارض آنفلوانزاي مرغي تا حدودي تاثير دارد.
شركت روش، كه حق انحصاري توليد اين دارو را در اختيار دارد، تحت فشار شديد بوده است تا به سرعت بر توليد آن بيافزايد و همچنين به سازندگان ديگر امكان توليد آن را به صورت ژنريك بدهد.
دولت تايوان گفته است كه در صورت لزوم آمادگي آن را دارد تا حق انحصاري شركت سوئيسي را زير پا گذاشته و به توليد تاميفلو مبادرت ورزد.
مذاكرات اتحاديه اروپا
در خبري ديگر، پس از گزارش موادي از ابتلاي طيور به آنفلوانزاي مرغي در يونان، از اعضاي اتحاديه اروپا، وزيران خارجه كشورهاي عضو در روز سه شنبه، 18 اكتبر، در جلسه اي در لوگزامبورگ به بررسي راههاي جلوگيري از گسترش اين بيماري و نحوه مقابله با آن مي پردازند.
همزمان، كارشناسان به آزمايش لاشه يك بوقلمون كه در يكي از جزاير يونان يافت شده ادامه مي دهند تا مشخص  شود كه آيا عامل بيماري آن از ويروس نوع h5n1 يا گونه ديگري بوده است.
هشدار بهداشت جهاني
همزمان، سازمان بهداشت جهاني وابسته به سازمان ملل متحد در مورد اقدام مصرف كنندگان به خريد شتابزده و ذخيره سازي داروي پيشگيري در برابر آنفلوانزاي مرغي هشدار داده است.
سخنگوي سازمان بهداشت جهاني گفته است كه اين سازمان به مردم توصيه نمي كند كه تا در مرحله كنوني به خريد و نگهداري تاميفلو مبادرت ورزند.