گفت و گو با عفت شريعتي پيرامون طرح تسهيلا ت ازدواج و موضوع مهريه
به هيچ وجه سقف تعيين نكرده ايم
سهيلابيگلرخاني ا ز سه شنبه شب تا صبح چهارشنبه، خواب راحت به چشم بخشي از جامعه نسوان نيامد. مي  پرسيد چرا؟ خيلي عجيب است. حتما يا از شما گذشته يا هنوز به سن ازدواج نرسيده ايد... ماجرا، ماجراي تصويب يك فوريت طرح تسهيلات ازدواج است و بخشي كه به مساله مهريه مي     پردازد. از آن جا كه در بخش هايي از اين طرح راهكارهايي براي كاهش مهريه توصيه شده بود، سوژه خوبي براي بحث روز خانم ها ايجاد شد.
عفت شريعتي، نماينده مردم مشهد و مخبر كمسيون فرهنگي است و رئيس فراكسيون زنان. خيلي ها از ما خواستند از ايشان بپرسيم به چه دليل موافق اين طرح است؛ به هر حال خانم ها از خانم ها توقع دارند!
ضوابط طبقه بندي مهريه براساس محل زندگي چيست؟
ماجرا اصلا به اين شكل نبود كه جرايد به آن دامن زدند. اين طرح مهريه را طبقه بندي نمي    كند، بلكه جنبه توصيه اي دارد. چون مهريه هاي بالا سد و مانعي براي ازدواج است، طرح براي خانواده يك توصيه اي اخلاقي وعاطفي به حساب مي آيد، تا از ميزان مهريه هاي نجومي بكاهد.
اين توصيه اخلاقي و عاطفي ضمانت اجرايي هم دارد؟
براساس طرح هرچه ميزان مهريه كمتر باشد. تسهيلات بيشتري به زوج تعلق مي گيرد. در واقع مهريه متعارف، اولويتي براي گرفتن تسهيلات به حساب مي   آيد. ما مي خواهيم مردم خودشان سطح مهريه را پايين بياورند.
اگر اين طرح تصويب شود، ثبت ازدواج دختران با مهريه بالا با مشكلي مواجه نمي شود؟
به لحاظ ثبت قانوني ازدواج مشكلي نيست.اما شايد سردفتران توجيه شوند كه با توصيه هاي اخلاقي زوج را براي انتخاب مهريه متعادل ترغيب كنند.
ماجراي سقفي كه قرار است براي مهريه تعيين شود چيست؟
به هيچ وجه سقف تعيين نكرديم.
پس كميته مستقر در فرمانداري چه وظيفه اي به عهده دارد؟
اين كميته، كميته ساماندهي ازدواج است و در مواردي مانند اعطاي وام و تسهيلات در اختيار گذاردن خوابگاه يا مشكلات خدمت سربازي مرد وارد عمل مي شود.
كميته سقفي براي مهريه تعيين نمي كند؟
نخير. توجه داشته باشيد ما يك فورتي طرح را تصويب كرديم. به اين ترتيب طرح براي بررسي بيشتر به كميسيون مي رود و اگر ايراداتي داشته باشد تا مرحله تصويب نهايي مرتفع خواهد شد. به هر حال ما مهريه را طبقه بندي نكرديم و سقفي هم براي آن تعيين نكرديم. فقط موضوع استفاده از تسهيلات است. مهريه در اختيار دختر است و الزامي از اين بابت در كار نيست. تنها منظور تشويق اخلاقي مردم براي بالا رفتن فرهنگ عمومي جامعه است. شايد اولويت هايي به عنوان تشويق در اختيار زوج ها قرار گيرد.
شايد ِيا حتما؟
انشاالله حتما. اجازه بدهيد به كميسيون بيايد.
آيا اين تسهيلات در حدي هست كه انگيزه براي كاهش مهريه ايجاد كند؟
تمام موارد 16 گانه اين طرح براي كساني كه قصد تشكيل خانواده داشته باشند، ايجاد انگيزه مي   كند.
وام 200 هزار توماني كه جاذبه ندارد؟
نه قرار است سقف تسهيلات اعطايي به يك ميليون تومان برسد. حتي در صورت آماده بودن شرايط مي   تواند تا 50 درصد هم افزايش پيدا كند. متاسقانه بعضي از افراد و جرايد براي انجام كارهاي مفيد مانع ايجاد مي كنند.آيا وضع نابسامان افزايش سن ازدواج نبايد ساماندهي شود؟
آيا مفاد اين طرح جوانان را به ازدواج ترغيب خواهد داد و در كاهش سن ازدواج كار ساز خواهد بود؟
آگر كاملا تصويب شود ضمانت هايي در آن تعبيه شده كه در رفع مشكل ازدواج كار سازخواهد بود.
مگر آن دسته از جوانان كه نخواهند ازدواج كنند.
آن دسته از جوانان كه نمي خواهد ازدواج كنند چه؟ آيا تشويقي براي آنها قايل شده ايد؟
گام به گام تمام اين طرح تشويقي است.