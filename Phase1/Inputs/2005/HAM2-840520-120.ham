حزب مخالف اتيوپي، پيروزي حزب حاكم در انتخابات را به چالش مي كشد
ايرنا: حزب  مخالف  اتيوپي  ديروز  با متهم  كردن  حزب  حاكم  به  تقلب  در غيرقانوني ترين  و بي سابقه ترين  روند انتخاباتي ، وعده  داد كه  با نتايج  موردمنازعه  انتخابات  كه  ماه  مه  برگزار شد، مبارزه  كند.
به  گزارش  خبرگزاري  فرانسه  از آديس  آبابا، يك  روز پس  از اينكه  ستاد ملي انتخابات ، جبهه  دمكراتيك  انقلابي  خلق  اتيوپي  به  رياست  ملس  زيناوي ، نخست  وزير اين  كشور را برنده  انتخابات  15 مه  اعلام  كرد، خشم  رئيس  گروه اصلي  مخالف  اتيوپي  برانگيخته  شد.
هايلو شوال  رئيس  حزب  ائتلاف  براي  وحدت  و دمكراسي  گفت : من  با هيچ  كلامي  نمي توانم  اين  موضوع  را توصيف  كنم .
وي  رهبري  اعتراض هاي  مخالفان  را به  تقلب هاي  گسترده اي  كه  گفته  مي شود در اين  انتخابات  صورت  گرفته  و همچنين  بررسي  شكايت  در اين  ارتباط را برعهده  داشته  است .
ستاد ملي  انتخابات  اتيوپي  با انتشار نتايج  رسمي  اين  انتخابات  كه  مدت  طولاني  به  تاخير افتاده  بود، جبهه  دمكراتيك  انقلابي  خلق  اتيوپي  را به  عنوان  برنده  اكثريت  مطلق  در پارلمان  547 عضوي  اعلام  كرد و بدين  ترتيب ، نتايج  اوليه  را كه  ماه  ژوئن  منتشر شده  بود، تأييد نمود.
انتشار نتايج  اوليه  موجب  بروز اعتراض ها و درگيري هاي  خونيني  در آديس آبابا شده  بود.
حزب  ائتلاف  براي  وحدت  و دمكراسي  و شريك  انتخاباتي  مخالف  آن موسوم  به نيروهاي  متحد دمكراتيك  اتيوپي  بلافاصله  اين  نتايج  را رد و اعلام  كردند كه نتايج  يادشده  را در دادگاه  به  چالش  خواهند كشاند.اگرچه ، چنين  اقدامي تاكنون  صورت  نگرفته  است .
بر پايه  اين  گزارش ، دست  كم  36 نفر و حداكثر 40 نفر در تظاهرات اعتراض  آميز ماه  ژوئن  در آديس  آبابا كه  عليه  تقلبات  انتخاباتي  برگزارشد، جان  خود را از دست  دادند.ولي  هايلو گفت: گروه  مخالف  خود را درقبال اقدامات  غير خشونت  آميز و رعايت  قانون  اساسي  متعهد مي داند.