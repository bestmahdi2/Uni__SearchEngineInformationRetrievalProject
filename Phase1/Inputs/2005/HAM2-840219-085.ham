نرخ رسمي بيكاري جوانان كشور 25 درصد اعلام شد
ايسنا: رئيس سازمان ملي جوانان گفت: در حال حاضر نرخ بيكاري جوانان در كشور 25 درصد است.
رحيم عبادي آمار 27 درصدي نرخ بيكاري جوانان را كه چندي پيش اعلام شده بود را رد كرده و گفت: وضعيت موجود ازدواج جوانان در كشور داراي دو دسته چالش خرد و كلان است كه فقدان شغل و بيكاري جوانان به عنوان تنگنا و چالش كلان ازدواج جوانان است.
وي با اشاره به روند روبه افزايش درصد ازدواج در چند سال اخير از 8/2 به 02/3 درصد افزود: درصد ازدواج در برخي از استانهاي كشور مانند «تهران» و «خراسان» نسبت به ساير استانها بالا بوده است.رئيس سازمان ملي جوانان پديده تأهل را در ميان پسران روستايي رايج تر از پسران شهري خواند و مشكل انتخاب همسر را يكي از مهمترين عوامل به تعويق افتادن ازدواج پسران جوان دانست و به ايسنا گفت: فاصله ميان بلوغ و سن مسئوليت پذيري، ازدواج و تأخير در هويت يابي جنسي موجب تأخير در ارضاي نياز طبيعي جوانان شده است.