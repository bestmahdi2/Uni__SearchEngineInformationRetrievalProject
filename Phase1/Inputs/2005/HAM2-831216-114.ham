بهرام افشار زاده كانديداي رياست كنفدراسيون كشتي آسيا شد
گروه ورزشي:رئيس، نايب رئيس و اعضاي هيات رئيسه كنفدراسيون كشتي آسيا سوم خرداد ماه 1384 در خلال رقابتهاي كشتي قهرماني بزرگسالان آسيا در ووهان چين انتخاب مي شوند.
به گزارش خبرگزاري دانشجويان ايران(ايسنا)، در پي اعلام كنفدراسيون كشتي آسيا مبني بر معرفي كانديداي مورد نظر كشورهاي مختلف براي حضور در انتخابات اين كنفدراسيون، فدراسيون كشتي ايران بهرام افشارزاده رئيس كميته آمار و اطلاعات كميته المپيك آسيا و دبيركل بازيهاي غرب آسيا را به نمايندگي از كشورمان براي تصدي اين پست معرفي كرد.
بنا بر اعلام روابط عمومي فدراسيون كشتي، نفرات مشروحه ذيل براي كسب رياست كنفدراسيون كشتي آسيا با يكديگر رقابت خواهند كرد:
1-دكتر چانگ كيو كيم(رئيس فعلي كنفدراسيون كشتي آسيا از كره جنوبي)
2- بهرام افشارزاده(رئيس كميته آمار و اطلاعات كميته المپيك آسيا از ايران)
3- سليم عبدالوليف(رئيس فدراسيون كشتي آزاد ازبكستان)
4- دكتر صالح عبدالجوبيبان(معاون وزير آموزش و پرورش عربستان سعودي)
5- فرهاد سيف الخيارين(رئيس فدراسيون كشتي قطر)
6- يرلان كوژاسباي(رئيس فدراسيون كشتي قزاقستان)
7- خالتارلوسان(نايب رئيس فدراسيون كشتي مغولستان)