آمار آنفلوانزاي طيور در جهان
گروه دانش و فناوري ـ محمدتقي رسولي: به گزارش خبرگزاري اسوشييتدپرس از پكن، 2600 پرنده در اثر ابتلا به آنفلوانزاي مرغي در چمن زارهاي شمال چين مردند.
همچنين به گزارش اتحاديه اروپا در بروكسل، نشانه هايي از آنفلوانزاي مرغي در مقدونيه نيز مشاهده شده است. پيشتر از اين نيز در دو كشور اروپايي يونان و روماني نشانه هايي از اين مريضي مشاهده شده بود.
به گزارش خبرگزاري هاي محلي روسيه، چند صد پرنده در جنوب مسكو به طور ناگهاني و در اثر ابتلا به اين مريضي مردند و احتمال بسيار وجود دارد كه اين حادثه مجددا در روسيه اتفاق بيفتد.
چنانچه ثابت شود كه پرندگاني كه در منطقه تولا در 125 كيلومتري جنوب مسكو مرده اند همگي در اثر آنفلوانزاي مرغي تلف شده اند، آن گاه روسيه به عنوان منشاء و آغاز اين ويروس خواهد بود. اين اتفاق در جنوب  كوه هاي اورال بوده است.
پرندگان مرده در يك پرورشگاه پرندگان در تنجياينگ در منطقه منگوليا اتفاق افتاده و طبق اعلام خبرگزاري شين هوا اين پرندگان داراي ويروس h5n1 بوده اند و همگي جمع آوري و محيط از وجود اين ويروس پاك شده و امكان سرايت وجود ندارد. اتحاديه اروپا اعلام كرده كه به دليل شيوع آنفلوانزاي طيور در منطقه سيبري، ورود هر گونه پرنده محلي از اين منطقه به اروپا ممنوع خواهد بود. همچنين اتحاديه اروپا با ارسال گروه كمكي به يونان و روماني سعي در ريشه كن كردن ويروس دارد.