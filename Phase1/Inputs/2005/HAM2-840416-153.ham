رئيس جمهور منتخب تاكنون هيچ يك از اعضاي كابينه خود را مشخص نكرده است
ايسنا: رئيس ستاد انتخاباتي احمدي نژاد با اشاره به انتشار اسامي افرادي به عنوان اعضاي كابينه احمدي نژاد گفت: من به عنوان يكي از نزديكان احمدي نژاد تأكيد مي كنم كه آقاي احمدي نژاد تا كنون هيچيك از اعضاي كابينه خود را مشخص نكرده است و صحبت هايي كه در اين مورد مي شود همه گمانه زني هاي شخصي است. زريبافان با اشاره به تشكيل سه كميته از سوي احمدي نژاد اظهار داشت: اين سه كميته بيشتر بر روي برنامه هاي احمدي نژاد كار كارشناسي انجام مي دهند و به تدريج گزارش خود را به رئيس جمهور منتخب ارايه مي كنند كه تا كنون بخشي از آن ارايه شده است.
وي درمورد تركيب اعضاي اين سه كميته گفت: در اين كميته افرادي از ارگان هاي مختلف مانند مجلس و شوراي شهر حضور دارند.