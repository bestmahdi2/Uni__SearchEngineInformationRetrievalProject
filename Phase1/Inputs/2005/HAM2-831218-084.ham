يادداشت
شب امتحان مسئولان
يك ضرب المثل ايراني مي گويد: «دلم به چي خوش باشه؟ روي ماهت؟ چشم سياهت؟ زبان نرمت؟...»
با اين اخلاق خوش- كه توليدكنندگان و فروشندگان ايراني دارند- گمان نمي رود براي خريد شب عيد راهي بهتر از توجه به اجناس چيني ها باقي مانده باشد! قيمت ارزان، كيفيت مطلوب و دست فروش هايي كه با مهرباني آن را عرضه مي كنند، بهترين شرايط را براي خريد شب عيد مهيا كرده است.
بازار خريد و فروش و معامله، دو طرف دارد كه طرف اصلي- و فراموش شده آن- در كشور ما، خريدار است. گران فروشي، سوءاستفاده از موقعيت شب عيد و... موجب شده است كه اين روزها، بسياري از فروشندگان و مغازه داران،  به روش «گندم نمايي و جو فروشي» رو بياورند.(البته حساب كاسب هايي كه حبيب الله هستند از اين گروه جداست)اگر چه بازار پوشاك ايرانو جهان- در دو سه سال اخير ميدان بي رقابت اجناس چيني شده است، اما برخي شهروندان آرزو مي كنند كه اي كاش چيني ها مي توانستند آجيل و خشكبار و ميوه هم توليد كنند و بفرستند!
افسار گسيختگي در قيمت و نظارت و كنترل اوضاع، بارزترين وجه اين روزهاي بازار خريد و فروش است؛ در حالي كه درصد معقولي از افزايش قيمت يا كمبود در روزهايي خاص در همه جاي جهان متداول و محتمل است. البته وظيفه مسئولان و كارايي و توان اداره كار هم در چنين روزهايي معلوم مي شود.
گروه اجتماعي