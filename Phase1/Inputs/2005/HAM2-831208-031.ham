زليخاي مجموعه «حضرت يوسف(ع)» مشخص شد
خبرگزاري فارس: كارگردان مجموعه «حضرت يوسف(ع)» گفت: با توجه به اين كه ايفاي نقش زليخا مشكل است، ما تاكنون كانديداهاي بسياري را در نظر داشتيم تا اين كه كتايون رياحي را براي ايفاي نقش «زليخا» انتخاب كرديم و با او پنجم اسفندماه قرارداد بستيم.
فرج الله سلحشور، افزود: نقش زليخا از فراز و فرودهاي بسياري برخوردار است، نقشي حساس، عاطفي و درون گرا، كه لحظات بسيار سختي دارد، به همين دليل ما بايد يك بازيگر حرفه اي را براي ايفاي اين نقش انتخاب مي كرديم تا بتواند اين حس ها را در بياورد. از سوي ديگر ايفاگر چهار مقطع سني اين شخصيت باشد و چهره اش به لحاظ گريم قابليت جوان و پيرشدن را داشته باشند.
گفتني است عوامل اين مجموعه براي ايفاي نقش زليخا، مهتاب كرامتي، بهنوش طباطبايي، فاطمه گودرزي و سارا خوئيني ها و كتايون رياحي را كانديدا كرده بودند كه رياحي از بين آنها انتخاب گرديد.