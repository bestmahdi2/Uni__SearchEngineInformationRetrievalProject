آمريكا به پاكستان 77 فروند هواپيماي اف - 16 مي فروشد
فارس: روزنامه پاكستاني نيوز در شماره ديروز خود به نقل از جهانگير كرامت سفير اين كشور در واشنگتن نوشت: اسلام آباد تا 30 دسامبر سال آينده ميلادي دو فروند هواپيماي جنگنده اف -16 از آمريكا دريافت خواهد كرد و تا سال 2007 در مجموع 77 فروند از اين هواپيما دريافت خواهد كرد.
اين در حالي است كه سخنگوي نيروي هوايي پاكستان اعلام كرده است هنوز مذاكرات در مورد اين قرارداد به پايان نرسيده است و مشخص نشده است چه تعداد هواپيما به پاكستان فروخته خواهد شد و چه زماني تحويل داده خواهد شد. پاكستان هم اكنون داراي 33 فروند هواپيماي جنگنده اف_ 16 است. آمريكا در ماه مارس پس از سفر كاندوليزا رايس وزير امور خارجه اين كشور به اسلام آباد اعلام كرد: هواپيماهاي اف -16 به پاكستان خواهد فروخت و نيروي هوايي پاكستان نيز در ماه ژوئيه اعلام كرد بزودي دو فروند هواپيماي اف _ 16 از آمريكا خريداري خواهد كرد.