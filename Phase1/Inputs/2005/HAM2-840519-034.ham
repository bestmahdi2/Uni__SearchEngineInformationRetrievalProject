شاخص فرعي مثبت خورد
گروه بورس: شاخص عملكرد تالار فرعي ديروز تنها شاخصي بود كه روند صعودي در پيش گرفت و با دو واحد افزايش تا رقم 10 هزار و 779 واحد بالا آمد.
به گزارش خبرنگار ما در اين روز شاخص كل قيمت سهام 12 واحد افت كرد و به رقم 11 هزار و 350 واحد بازگشت.شاخص عملكرد تالار اصلي نيز ديروز با 15 واحد كاهش به رقم 11 هزار و 202 واحد رسيد.
بنابر اين گزارش شاخص مالي ديروز افت 151 واحدي را تجربه كرد و رقم 30 هزار و 931 واحد را براي خود به ثبت رساند. اين شاخص عملكرد شركت هاي سرمايه گذاري حاضر در بورس را نشان مي دهد.
طي دادوستدهاي ديروز شاخص صنعت در نتيجه عملكرد نامطلوب شركت هاي صنعتي 7/4 واحد كاهش يافت و به رقم 8 هزار و 677 واحد رسيد.
اين گزارش حاكي است: ديروز شاخص سهام نفت و سوخت هسته اي 82 واحد و شاخص گروه وسايل نقليه 5 واحد افت را تجربه كردند.
شاخص بازده نقدي و قيمت روز گذشته 31 واحد ديگر پايين آمد و در رقم 30 هزار و 268 واحد ثبت شد.