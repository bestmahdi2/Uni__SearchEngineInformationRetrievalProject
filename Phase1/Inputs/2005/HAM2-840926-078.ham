محمد سلامتي در گفت و گو با ايسنا:
تحمل مخالف موجب تقويت جناح در قدرت مي شود
ايسنا: دبيركل سازمان مجاهدين انقلاب اسلامِي، موضوع تحمل مخالف را از زاويه ي ديد كساني كه قدرت را در اختيار دارند نيز قابل توجه دانست و افزود: وقتي به مخالف اجازه ي ابراز نظر مي دهند، اين خود موجب تقويت جناح در قدرت مي شود زيرا از اين طريق مي توانند ضعف هاي خود را برطرف كنند با مشكلات بيشتر آشنا شوند و بهتر خدمت كنند، اين كه به هر حال جامعه وقتي مي خواهد رشد و ارتقا بيابد،تعاطي افكار مي تواند تضمين كننده ي رشد جامعه باشد. وي تصريح كرد: معمولا اگر يك جناح در قدرت با اعمال نظر بخواهد جلوي مخالف را بگيرد، شايد در كوتاه مدت موفق باشد، اما در درازمدت زمينه هايي را به وجود مي آورد كه به تشنج و شرايط بسيار حاد منجر خواهد شد. بنابراين به هيچ عنوان به مصلحت نظام و كشور نيست كه مخالفين تحمل نشوند، كسي هم نبايد به خود حق عدم تحمل مخالفين را بدهد؛ البته مخالفين بايد در چارچوب قانون و مقررات كار خود را انجام دهند.