سبد هاي مشاع تا دو ماه آينده در بورس تهران
گروه بورس: سازمان بورس اوراق بهادار براي جذب نقدينگي تازه و كاهش ريسك سرمايه گذاران خرد جزئيات طرح ها و برنامه هاي تازه خود را اعلام كرد.
به گزارش خبرنگار ما بر اين اساس در نخستين گام قرار است تا دو ماه آينده شرايط براي تاسيس 13 صندوق مشاع در قالب بازار سرمايه ايران فراهم آيد. سبد يا صندوق سرمايه گذاري مشاع، سبدي متشكل از مجموعه اي از سهام يا ساير اوراق بهادار پذيرفته شده در بورس ا وراق بهادار، اوراق مشاركت يا سپرده هاي بانكي است كه انتخاب و مديريت بهينه  سبد سهام يادشده در چارچوب خط مشي سياست هاي كلي تعيين شده انجام مي گيرد. دكتر حسين عبده  تبريزي دبيركل بورس اوراق بهادار در اين باره ابراز اميدواري  كرد: براي  حمايت  از سرمايه گذاران  جز ظرف  يك  تا دو هفته آينده  دو يا سه  صندوق  مشاع  در تالارهاي  بورس  راه اندازي  شود.
به  گفته  وي ، با راه اندازي  اين  صندوقها بازگشت  اصل  پول  سهامداران  تا يك سال  آينده  در بورس  تضمين  مي شود.
وي  خاطرنشان  كرد: آيين نامه  سبدگرداني  در بورس  مدتها ست  براي  اجرا در شوراي  بورس  مصوب  شده  است .در سبد گرداني  بورس ، افرادي  كه تخصص  لازم  در زمينه  انجام  معاملات  سهام  را ندارند سرمايه  خود را براي  انجام معامله  در اختيار افراد متخصص  قرار مي دهند.
دبيركل بورس اوراق بهادار گفت: اجراي طرح تشكيل سبد هاي مشاع به آرامش بازار كمك زيادي خواهد كرد.
حسين عبده تبريزي درگفتگو با «مهر»، افزود: سبدگرداني اختصاصي درآيين نامه سبد گرداني پيش بيني شده و كساني كه مايل هستند مي توانند امور سهام خود را به يك كارگزار واگذار كنند تا آن كارگزارطبق اصولي سهام را اداره كند. طرح سبد مشاع بسط وگسترش سبد گرداني اختصاصي است وبه جاي اينكه كارگزار يك سبد را براي شخص خاصي اداره كند هزاران نفر مي توانند دراين سبد سهيم باشند. كسي كه به اين شيوه سبد گرداني مي كند، قادرخواهد بود اصل سرمايه ويا بخشي از سود را تعهد كند وافرادي را كه ريسك پذيري كمتري دارند، به سمت خود جذب كند.
عبده تبريزي ادامه داد: وقتي سرمايه گذاران مطمئن هستند سهامشان توسط فردي آگاه وتوانمند اداره شده واصل سرمايه خود را ازدست نخواهند داد، اين امر موجب مي شود نسبت به عوامل بيروني وشايعات كمتر توجه كنند و در نتيجه ثبات بازار قوام بيشتري مي يابد.وي اظهارداشت: قيمت اين سبد ها در پايان هر روز از سوي مديران آنها اعلام شده ودر بازار مورد معامله قرار مي گيرد.
عبده با اشاره به تفاوت هاي اين طرح با سبد سهام، تصريح كرد: ما تاكنون مجوز ابزارسازي در بورس را نداشتيم اما با تصويب لايحه بازاراوراق بهادار وصدور اين مجوز سبد سهام نيز در بازار سرمايه ارائه خواهد شد.
دبير كل بورس برخطرناك بودن خريد تك سهم براي تازه واردان و افراد غير حرفه اي بورس تاكيد كرد و افزود: اين طرح مي تواند بخش زيادي از نيازهاي اين قشر را تامين كند ومردم قادر خواهند شد با استفاده ازسبد مشاع سرمايه گذاري مطمئني را انجام دهند.
از سوي ديگر بانك ملي هم در اطلاعيه اي اعلام كرد: صندوق مشاع بانك ملي ايران ظرف روزهاي آينده تشكيل مي شود.
روابط عمومي اين بانك گزارش داد: با تاسيس اين صندوق، بازگشت اصل پول سرمايه گذاران در بازار سرمايه طي يك دوره يكساله تضمين خواهد شد.
دبيركل  بورس  در ادامه گفت : امسال  علاوه  بر روند هرساله  افزايش  شركت  ها،  سهام  چند بانك  خصوصي  و اوراق  مشاركت ايران   خودرو عرضه  مي شود كه  اين  امر به  كاهش  شاخص  هاي  بورس  در اين  ماه  منجر شده  است. 
عبده  تبريزي  در مصاحبه  با خبر راديو پيام  افزود: شاخص  كل  بورس  درهفته  آينده  نيز كاهش  خواهد يافت. وي  گفت:  افزايش  سرمايه  شركت  ها حق  مجمع  است  و ما نمي توانيم  آنهارا در تصميم  گيري  هاي  خود محدود كنيم  و در گذشته  هم  اين  سخت گيري  ها لحاظ نمي شده  است.
عبده  تبريزي  گفت : در مواردي  كه  مقام  ناظر مثل  بانك  ها متفاوت است  معمول  نيست  كه  مقام  ناظر ديگري  نظارت  كند زيرا   اين  مقام  ناظر مجوز افزايش  سرمايه  ها را صادر كرده  است  و ما مجبوريم  تمكين  كنيم. وي  ادامه  داد: بانكهاي  جديد براي  افزايش  سرمايه  پذيره  نويسي  يكدفعه مجوز مي گيرند و در شرايط عادي  زماني  كه  شركتي  بخواهد 2500 ميليارد ريال  از بازار جذب  كند به طور طبيعي به  بازار فشار وارد مي شود.
رئيس  هيأت  مديره  بورس  نيز در مصاحبه  با خبر راديو پيام  كاهش  ارزش سهام  را در اين  موقع  سال  طبيعي  دانست  و به  سهامداران  توصيه  كرد تاآغاز روند رونق  بورس  در ماههاي  آينده  سهام  خود را نفروشند. مستخدمين  حسيني  همچنين  پيش  بيني  كرد بورس  پس  از بازشدن  نماد شركت ها روند رو به  رشد خود را آغاز مي كند.
وي  گفت:  در چند روز آينده  نيز به  صورت  طبيعي  شاخص  سهام  كاهش  خواهدداشت  اما پس  از اينكه  تكليف  بازگشايي نماد شركت  ها مشخص  شود به  مرور به  وضع  طبيعي  و تعادل  خود حركت  خواهند كرد.
مستخدمين  حسيني  افزود: آغاز رونق  بورس  شهريورماه  است .