چامسكي: خروج اسراييل از غزه نمايشي براي ادامه اشغالگري است
خبرگزاري فارس: نوام چامسكي منتقد معروف سياست هاي آمريكا طرح خروج به اصطلاح يكجانبه صهيونيستها از چند آبادي در غزه را نمايش آنان براي اجراي نقشه اشغالگرانه ديگري دانست.چامسكي با درج نامه اي سرگشاده در يك پايگاه اينترنتي اعلام كرد: هر دولت اسرائيلي اگر عقل داشته باشد اين هشت هزار آبادي  نشين را تخليه مي كند، چرا كه بخش بزرگي از اراضي و منابع غزه را غصب كرده اند و بايد با تعداد زيادي از نيروهاي ارتش از آنها حفاظت كرد. چامسكي خاطرنشان كرد، اشغال اين اراضي زندگي را براي فلسطينيان ساكن غزه به جهنم تبديل كرده است و خروج صهيونيستها عملا در راستاي تبديل غزه به زنداني است كه فلسطينيان در آن بپوسند.اين منتقد سياستهاي آمريكا و رژيم صهيونيستي مي گويد: اسرائيل با پولي كه از آمريكا گرفته بود اين شهرك نشينان را در غزه ساكن كرده بود و حالا هم به حساب ما(مردم آمريكا)آنان را در جاي ديگري ساكن خواهد كرد.
چامسكي سر و صداي موجود بر سر اجراي اين طرح را ساختگي خوانده و مي گويد: تخليه شهرك نشينان به هيچ وجه آنگونه كه مقامات اسراييلي ادعا مي كنند كار شاقي نيست، كافي است از چند هفته قبل اعلام كنند ارتش در روز معيني مكان خاصي را ترك خواهد كرد، آنوقت شهرك نشين  هاي يهودي، خود به خود آن منطقه را تخليه مي كنند.