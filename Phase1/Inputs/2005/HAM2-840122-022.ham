جهانشهر
بهار جشنواره ها در نيويورك
شايد ندانيد كه هر شهري فصلي دارد، اما اين ديگر به يك سنت جهاني تبديل شده است؛ اينكه مراسم و برنامه هاي متنوع براي مدتي خاص در يك شهر برگزار  شود. در همان ماه هايي كه وين، زوريخ و شهرهاي دامنه آلپ ميزبان اسكي بازان هستند در پكن يا تورنتو جشنواره يخ برگزار مي شود و چند شهر در آمريكاي جنوبي ميزبان مسافراني هستند كه براي ديدن كارناوال هاي سالا نه راهي آنجا شده اند. شايد بايد فصل تهران را زمستان بدانيم، فصلي كه 2 دهه است جشنواره هاي بين المللي هنري فجر را در تهران شاهد بوده، فصلي كه حاصل يك سال فعاليت سينماگران و اهالي تئاتر و موسيقي در ايران در آن عرضه مي شود. اما در نيويورك بهار نقش چنين فصلي را دارد.
مي گويند نيويورك شهر جشنواره هاست، به خصوص در ابتداي بهار كه با تعطيلا ت همراه است. حدود 2 هفته پيش جشنواره معتبر بين المللي فيلم هاي نو، كارگردان هاي نو در موزه هنر مدرن نيويورك كار خود را شروع كرد. در اين جشنواره كه از سوي انجمن فيلم مجتمع هنري لينكلن برگزار مي شود، آثاري از فيلمسازان نوين كشورهاي مختلف جهان به نمايش درمي آيد كه معمولا  امكان پخش در آمريكا پيدا نمي كنند. همزمان با اين جشنواره موزه هنرهاي مدرن برنامه اي را با عنوان 112 سال تاريخ سينما شروع كرده است كه تمام سال ادامه خواهد داشت. از اين هفته هم جشنواره فيلم ترابيكا شروع به كار مي كند. اين جشنواره كه نام يكي از محلا ت نيويورك را برخود دارد به بهانه جلب توجه به محله اي كه در اثر حملا ت 11 سپتامبر خسارت ديد از 3 سال پيش كار خود را شروع كرد. اين جشنواره كه توجه خاصي به سينماي بين المللي و به خصوص خاورميانه دارد، فرصتي است براي عرضه كارهاي سينماگران جوان. دهمين جشنواره سالا نهgen art كه به نمايش فيلم هاي سينماگران جوان و اجراي آثار موسيقي جوانان اختصاص دارد هم كار خود را شروع مي كند. جشنواره كوچك ديگري هم كه مجموعه اي از فيلم هاي سوئدي را تحت عنوان چهره هاي جديد سينماي سوئد نمايش مي دهد يكشنبه گذشته كار خود را پايان داد. اين جشنواره همزمان بود با برگزاري جشنواره بين المللي دانشجويان فيلمسازي كه در يك سينماي چند پرده اي در جنوب نيويورك برگزار شد.
اين هفته هم انجمن آسيا جشنواره 3 روزه فيلم هاي حقوق بشر جنوب آسيا و همزمان با آن در تالا ر فضاي سمفوني جشنواره جديدي به نام موسيقي ملل برگزار مي شود. در اين جشنواره مستندها و فيلم هاي موسيقي جهان اسلا م نمايش داده مي شود.
جاده هاي نفرين شده چين
تا به حال چيزي راجع به نسل كشي شنيده ايد؟ نسل كشي و جنگ يك رابطه مستقيم با يكديگر دارند. نسل كشي روآندا، بوسني، هائيتي و... همگي در قالب جنگ رخ داده اند ولي در چين جان باختن هزاران انسان به خاطر وجود جنگ نيست. وزارت امنيت عمومي چين اعلا م كرده است: اگرچه ميزان تلفات جاده اي و خسارات ناشي از  آن طي 3 ماهه نخست سال 2005 ميلا دي نسبت به زمان مشابه سال قبل از كاهش برخوردار بوده است ولي جاده هاي چين، همچنان مرگبار و ناامن است. به نوشته روزنامه مردم ارگان حزب كمونيست چين، 118 هزار و887 مجروح و 490 ميليون يوآن خسارات اقتصادي ناشي از تصادفات جاده اي بوده است. اين جداي از 23 هزار و 411 جان باخته حوادث جاده اي است كه طي 3 ماه نخست 2005 ميلا دي جان خود را در جاده ها از دست داده اند. جالب است بدانيد كه در سال 2003 ميلا دي 140 هزار نفر در حوادث رانندگي چين جان باخته اند كه بنا به آمار منتشر شده از سوي اداره مديريت ترافيك امنيت عمومي چين، مرگ و مير جاده اي در چين 15 درصد از نرخ جهاني را به خود اختصاص داده است و اين در حالي است كه چين تنها 2 درصد از خودروهاي جهان را در خود جاي داده است.