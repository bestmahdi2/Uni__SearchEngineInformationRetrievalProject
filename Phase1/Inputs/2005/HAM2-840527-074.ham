بازگشت بزرگان بورس به تالارهاي مبادلات سهام
گروه بورس: طي معاملات ديروز بورس تهران، داد و ستد سهام سه شركت ايران خودرو، توسعه صنايع بهشهر و پارسيان از سرگرفته شد.
به گزارش خبرنگار ما، در اين روز نماد ايران خودرو پس از افزايش سرمايه، با 28 درصد پايين تر از قيمت قبلي معامله شد.
همچنين قيمت هر سهم بانك پارسيان پس از بازگشايي نماد، 62 درصد افت كرد و قيمت توسعه صنايع بهشهر نسبت به قبل از مجمع با 39 درصد كاهش مواجه شد.
بنابراين گزارش روز گذشته پنج ميليون سهم از سهام شركت ايران ارقام در تابلوي فرعي بورس عرضه شد.
همچنين قرار است در معاملات روز شنبه تعداد 800 هزار سهم شركت سخت آژند براي نخستين بار پس از پذيرش و درج نام شركت عرضه شود.