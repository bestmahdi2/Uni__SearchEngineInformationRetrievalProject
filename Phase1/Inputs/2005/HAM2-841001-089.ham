در كميسيون اقتصادي مجلس تصويب شد
طرح منطقي كردن نرخ سود تسهيلات بانكي
ايسنا: رئيس كميسيون اقتصادي مجلس شوراي اسلامي گفت: طرح منطقي كردن نرخ سود تسهيلات بانكي متناسب با نرخ بازدهي در بخش هاي مختلف اقتصادي در كميسيون اقتصادي مجلس به تصويب نهايي رسيد و در دستور كار صحن علني مجلس شوراي اسلامي قرار مي گيرد.
حجت الاسلام محمد شاهي عربلو تصريح كرد: اين طرح از نظر اقتصادي نقش مؤثري در روند تحولات بازار پولي كشور ايجاد مي كند، چراكه با تصويب اين طرح سيستم بانكي ملزم مي شود سالانه دو درصد از نرخ سود تسهيلات خود را كاهش دهد و دولت بايد سازوكار لازم را براي پايين آوردن تورم پس از اجراي اين طرح به كار بندد.
نماينده مردم رباط كريم در خانه ملت ادامه داد: پس از تصويب اين طرح سيستم بانكي ملزم مي شود در صورت وجود طرح ها و پروژه هاي بخش خصوصي و تعاوني، از پرداختن تسهيلات بانكي به بخش دولتي كه متأسفانه تاكنون 90 درصد از تسهيلات بانكي را به خود اختصاص مي داد، خودداري كند.