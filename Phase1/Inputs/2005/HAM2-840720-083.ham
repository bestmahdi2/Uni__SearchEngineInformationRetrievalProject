سازمان بين  المللي كار اعلام كرد
جمعيت فعال اقتصادي ايران به 34 ميليون نفر مي رسد
مهر: سازمان بين المللي كار اعلام كرد، طي پنج سال آينده جمعيت فعال اقتصادي ايران به 34 ميليون و 800 هزار نفر خواهد رسيد.ايران هم اكنون حدود 30 ميليون نفر جمعيت فعال اقتصادي دارد، و پيش بيني مي شود اين رقم تا سال 2010 به 8/34 ميليون نفر افزايش يابد.
جمعيت فعال اقتصادي ايران در سال 1990 برابر با 7/17ميليون و در سال 2000 نيز برابر با 24 ميليون نفر بود.
سازمان بين المللي كار همچنين پيش بيني مي كند جمعيت ايران تا سال 2010 به 80 ميليون و 800 هزار نفر برسد، كه1/41 ميليون نفر مرد و 7/39 ميليون نفر زن خواهند بود.
همچنين از كل جمعيت فعال اقتصادي 8/34 ميليون نفري ايران در سال 2010 حدود 2/23 ميليون نفر آن مرد و 11/6 ميليون نفر زن خواهند بود، اين در حالي است كه هم اكنون 20 ميليون نفر مرد و 10 ميليون نفر نيز زن جزو جمعيت فعال اقتصادي ايران هستند.