قدرداني سفير پاكستان از كمك سريع دولت ايران به زلزله زدگان
فارس:سفير پاكستان در ايران از كمك سريع و حساس دولت جمهوري اسلامي ايران به زلزله زدگان اين كشور قدرداني كرد و از سفر نماينده ويژه رئيس جمهوري ايران به پاكستان در روزهاي آتي خبر داد.اقبال احمدخان در يك جلسه مطبوعاتي با اصحاب برخي رسانه ها به تشريح آخرين وضعيت زلزله اخير پاكستان كه در 8 اكتبر 2005 رخ داد و بر اثر آن عده زيادي كشته، مجروح و بي خانمان شدند، پرداخت.وي اين زلزله را بدترين حادثه طبيعي دانست كه در پاكستان رخ داده و افزود: زلزله اخير پاكستان منطقه اي به وسعت 30 هزار كيلومتر مربع را تحت تأثير قرار داد و 3/3 ميليون نفر از اين زلزله آسيب ديدند.وي با اشاره به اين كه تا امروز بيش از 50 هزار نفر بر اثر اين زمين لرزه جان خود را از دست داده اند، خاطرنشان كرد: اگر اين زلزله را با زلزله بم مقايسه كنيم اين رقم بسيار بالاست.سفير پاكستان در ايران همچنين گفت: بيش از 70 هزار نفر بر اثر اين زلزله زخمي شدند كه بيشتر آنها در وضعيت وخيمي قرار دارند و 5/2 ميليون نفر نيز بي خانمان و بيش از يك ميليون نفر نيز شغل خود را از دست داده و بيكار شده اند.اقبال احمدخان ادامه داد: برآورد اوليه حاكي از اين است كه حداقل 5 ميليارد دلار براي بازسازي و كمك رساني نياز خواهيم داشت.