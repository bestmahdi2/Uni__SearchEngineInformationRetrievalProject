استعفاي سه عضو ديگر مجمع روحانيون
ايسنا: ذاكري در واكنش نسبت به انتشار برخي از اخبار مبني بر استعفاي وي، رسول منتجب نيا و ابوالفضل شكوري از شوراي مركزي مجمع روحانيون مبارز گفت: اگر عضويت در مجمع با مسأله عضويت در اعتماد ملي مغايرت داشته باشد، از عضويت در مجمع استعفا مي دهيم.در همين حال «گرامي مقدم» سخنگوي حزب اعتماد ملي در گفت وگو با ايسنا در اين باره گفت: عدم عضويت در احزاب ديگر جزو اساسنامه حزب اعتماد ملي است، اما به دليل آن كه تلقي ما از مجمع روحانيون مبارز، حزب نيست، بنابراين حضور اعضاي اين مجمع در حزب اعتماد ملي مانعي ندارد.صدوقي ديگر عضو شوراي مركزي مجمع روحانيون نيز در همين ارتباط با بيان اين كه به عقيده شخص وي يك نفر نمي تواند همزمان در دو تشكل عضو باشد، گفت: دو تشكل به هر ميزان كه به هم نزديك باشند، نمي توانند در زمينه هاي مختلف موضع يكساني داشته باشند.از اين جهت عضويت همزمان در دو تشكل غيرممكن است.