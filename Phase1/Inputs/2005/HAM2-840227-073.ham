تلفن
گوشي هاي دوربين دار جديد
گروه دانش: با همكاري دو شركت گوشي هاي نويني با دوربين 2 مگاپيكسلي در بازارهاي آمريكا عرضه شد.
به گزارش خبرگزاري موج، اين دو شركت با همكاري يكديگر موفق شدند گوشي تلفن همراه نويني را به بازار ارائه دهند كه مجهز به دوربين دو مگاپيكسلي است. اين گوشي ها كاربران را قادر مي سازد عكس هايي بگيرند كه وضوح تصوير بالايي دارد علاوه بر اين افراد مي توانند به فايل هاي صوتي ديجيتالي نيز گوش دهند و پيغام متني به يكديگر ارسال كنند.
كاربران اين گوشي ها قادر خواهند بود كليپ ها و فيلم هاي كوتاه با مدت 30 ثانيه را از طريق ايميل به ساير كاربران ارسال كنند و به عنوان اسكرين سيور و عكس پشت صفحه از آن استفاده كنند. گوشي هاي مذكور داراي ظرفيت حافظه اي بالايي هستند و افراد مي توانند موسيقي و فيلم هاي مورد علاقه خود را در آن ذخيره كنند.