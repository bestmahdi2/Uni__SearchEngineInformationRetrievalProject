نرخ اشتغال زنان سال آينده به بيش از 16 درصد مي رسد
ايسنا: مدير پژوهش مركز امور مشاركت زنان با استناد به نتايج يك پژوهش گفت: نرخ اشتغال زنان از 1/12 درصد در سال 75 به 24/14 درصد در سال 1380 رسيد و پيش بيني مي شود اين رقم به 76/16 درصد در سال 85 و 6/19 درصد در سال 1390 برسد.
هايده قره ياضي مدير پژوهش مركز امور مشاركت زنان با اشاره به نتايج پژوهش دكتر زهرا افشاري عضو هيات علمي دانشگاه الزهرا(س)با موضوع پيش بيني تحولات بازار كار زنان و ارائه راهكارهاي ايجاد شغل افزود: بر اساس نتايج اين پژوهش تقاضاي نيروي كار زنان از 2 ميليون و 29 هزار نفر در سال 78 به 2 ميليون و 749 هزار نفر در سال 1383 رسيده است.
وي تأكيد كرد: طي دهه 80 سالانه در ايران بين 2/145 تا 6/168 هزار شغل ايجاد شده و از آنجا كه افزايش عرضه سالانه نيروي كار زنان در برنامه سوم بين 150 تا 160 هزار نفر بود، بر اين اساس در دهه 80 سالانه بين 6 هزار تا 8 هزار و 800 نفر بر تعداد بيكاران زن افزوده مي شود و نرخ بيكاري زنان در سال 83 حدود 6/13 درصد برآورد شده است.
مدير پژوهش مركز امور مشاركت زنان با اشاره به عدم توزيع يكسان بيكاري بين گروه هاي مختلف زنان به ايسنا گفت: با توجه به رشد سريع آموزش عالي و حضور چشمگير زنان در اين بخش نيروي كار زنان تحصيلكرده سالانه حدود 9 درصد رشد خواهد كرد.
به گفته وي، بر اساس نتايج اين پژوهش بخش خدمات مهمترين بخش جذب زنان بوده است، از اين رو اين بخش اثر قابل توجهي بر اشتغال زنان خواهد داشت از سوي ديگر رشد بخش آموزشي، بهداشت، مددكاري، خدمات عمومي و تأمين اجتماعي مهمترين اثر را در اشتغال زنان خواهد داشت.
قره ياضي در ادامه اظهار داشت: طبق پيش بيني اين پژوهش نرخ بيكاري زنان با تسهيلات مالي در دهه آينده به شدت افزايش خواهد داشت.
بنابراين بيكاري دهه آينده مربوط به اين گروه خواهد بود كه قبل از رسيدن به بحران بايد تمهيداتي براي مقابله با آن انديشيده شود.