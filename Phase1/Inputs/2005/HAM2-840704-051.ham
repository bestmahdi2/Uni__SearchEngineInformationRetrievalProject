وزير بهداشت:
تأمين داروي بيماران،اولويت وزارت بهداشت است
وزير بهداشت، درمان و آموزش پزشكي گفت: برنامه ريزي جهت تامين داروهاي مورد نياز بيماران وظيفه وزارت بهداشت است.
دكتر كامران باقري لنكراني در گفت وگو با ايسنا، با تأكيد بر اين كه براي تامين داروي مورد نياز بيماران با تمام توان تلاش خواهيم كرد، اظهار كرد: براي تامين داروي مورد نياز بيماران برنامه هايي داريم كه اميدواريم با اجرايي شدن آن به اهداف عاليه خود برسيم.
وي با اشاره به تهديد جهاني آنفلوانزاي مرغي تصريح كرد: آنفلوانزاي موجود در منطقه ما خطر جاني براي انسان ندارد ولي در عين حال مراقبت هاي بهداشتي توصيه مي شود.
دكتر لنكراني با تأكيد بر اين كه آمادگي كامل براي مقابله با آنفلوانزاي مرغي در كشور داريم، به ايسنا گفت: هماهنگي لازم بين بخش هاي مختلف از جمله سازمان دامپزشكي، وزارت جهاد كشاورزي و وزارت بهداشت وجود دارد.
از سوي ديگر سازمان حفاظت محيط زيست هشدار داد كه خطر انتقال بيماري آنفلوانزاي فوق حاد پرندگان(h5n1 )به افرادي كه به طرق مختلف مانند شكار، صيد، زنده گيري و خريد و فروش با پرندگان آلوده در تماس باشند وجود دارد.