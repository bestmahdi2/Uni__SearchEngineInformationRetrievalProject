هوش مصنوعي
ساخت دستگاه شناسايي بدون لمس اثر انگشت در  ژاپن
يكي از شركتهاي الكترونيكي ژاپن براي نخستين بار در جهان دستگاهي را ساخت كه بدون لمس انگشت مي تواند اثر انگشت فرد را شناسايي كند.
به گزارش اي تايمز، اين دستگاه براي شناسايي اثر انگشت، از روي ناخن بر انگشت پرتوافكني كرده و سپس پستي و بلندي لايه دروني پوست پايين انگشت را مورد تجزيه و تحليل قرار مي دهد.
طراحان اين  دستگاه  ادعا كرده اند در هنگام لمس دستگاه اگر بر روي انگشت چربي و يا ساييدگي وجود داشته باشد ممكن است كه نتواند درست انگشت نگاري كند، اما اين ضعف در دستگاه جديد وجود ندارد.
سازندگان اين دستگاه برنامه دارند كه استفاده از اين دستگاه در بانك ها را مورد بررسي قرار دهند.
ژاپني ها براي دريافت و پرداخت پول از حساب بانكي خود نياز به ثابت كردن هويت خود دارند كه اين موضوع بوسيله ارايه كارت ويژه رمز دار انجام مي شود، اما با استفاده از اين دستگاه جديد، براي ثابت كردن هويت صاحب حساب بانكي ديگر نياز به كارت و شماره رمز نيست و با شناسايي اثر انگشت آنها اين عمل انجام پذير مي شود.