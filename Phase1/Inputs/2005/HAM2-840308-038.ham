تصويب لوايح قضايي از اولويت برنامه هاي دولت اعلام شد
مهر: رييس جمهوري بررسي و تصويب لوايح قضايي را جزو اولويتهاي هيات دولت تا پايان دوره رياست جمهوري خود ذكر كرد.
سيد محمد خاتمي در حاشيه ديدار با مخترعان مدال آور كشور درباره روند بررسي لوايح قضايي در دولت با بيان اين مطلب افزود: در حال حاضر لوايح متعددي در هيات دولت تحت بررسي است اما در نظر داريم لوايح قضايي كه از سوي قوه  قضاييه جهت بررسي به هيات دولت ارسال شده را با توجه به حساسيت آن در اولويت برنامه هاي خود قرار دهيم.
وي تصريح كرد: آنچه كه به صلاح مملكت باشد و در رفع مشكلات جامعه چاره ساز باشد جزو اولويتهاي برنامه هيات دولت جهت بررسي و تصويب خواهد بود و سعي مي كنيم در روزهاي باقيمانده عمر دولت كنوني به اين مهم توجه كنيم.