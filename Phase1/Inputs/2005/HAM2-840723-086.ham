فلفل قرمز براي رفع بي خوابي
نتايج يك تحقيق كوچك نشان مي دهد مصرف فلفل قرمز مي تواند به حفظ سلامت قلب و برخورداري از خوابي راحت در طول شب كمك كند. به گزارش خــبرگزاري فرانسه از سيدني، پژوهشگران دانشگاه تاسمانيا در استرالــيا مـدت 18ماه به بررسي فوايد بالقوه فلفل قرمز در 10 داوطلب پرداختند. برخي از اين افراد روزانه 15گرم فلفل قرمز مصرف كردند و سايرين از اين ماده مصرف نكردند. دومينيك گراگتي استاديار دانشكده علوم حيات اين دانشگاه، نتايج به دست آمده را دلگرم كننده توصيف كرد. وي مي گويد مصرف فلفل قرمز خواب را بهبود مي بخشد و كيفيت خواب بر سلامت قلب و عروق تأثير زيادي دارد. فلفل قرمز يك ماده طبيعي است كه مي توان در مقادير اندك هر روز مورد استفاده قرار داد و به حفظ سلامت قلب و عروق نيز كمك كرد.