قدرداني نماينده ولي فقيه در شرق تهران از اقدامات شهرداري براي مهار سيلاب
گروه شهري: حجت الاسلام و المسلمين جلالي خميني نماينده ولي فقيه در شمال شرق تهران در بازديد از اقدامات انجام شده در كنترل و هدايت آبهاي مسيل دارآباد از سوي شهرداري، ابراز خرسندي كرد.
به گزارش روابط عمومي شهرداري منطقه،4 در اين بازديد كه مهندس وحيد زارع شهردار منطقه حضور داشت، حجت الاسلام جلالي خميني گفت: در پي وقوع اين سيلاب، خوشبختانه خسارات جاني و مالي به همراه نداشت.
وي ضمن تقدير از عملكرد شهرداري تهران افزود: حضور به موقع شهردار و تدبير وي در مديريت بحران و به كارگيري امكانات و تجهيزات موجب شد تا سيلاب خروشان كه از مسيل دارآباد با شدت زياد در حال حركت بود، هدايت و كنترل شود و خوشبختانه ارتباط شرق به غرب نيز قطع نشد. وي گفت: مردم منطقه 4 از اين اقدام به موقع شهرداري اعلام رضايت نموده و از كساني كه به صورت شبانه روزي در اين خصوص زحمت كشيدند، تقدير و تشكر كردند.