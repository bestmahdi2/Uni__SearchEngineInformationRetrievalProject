دستگيري يك كيف قاپ حرفه اي
گروه حوادث: يك كيف قاپ حرفه اي كه مدت زيادي تحت تعقيب پليس قرار داشت دستگير شد.
به گزارش خبرنگار ما، دوسال قبل در پي وقوع چندين فقره كيف قاپي و يك فقره سرقت مقرون به آزار، مأموران اداره آگاهي مركز جستجوي پليسي خود را براي دستگيري متهمان آغاز كردند.در بررسي هاي پليس مأموران متوجه شدند شباهت بين عكس هاي چهره نگاري شده توسط شاكيان در موارد كيف قاپي و سرقت مقرون به آزار ذكر شده وجود دارد. در ادامه تحقيقات ردي از متهمان كشف شد و دو متهم پرونده به نام هاي محمدرضا و مجتبي بازداشت شدند. متهمان به موارد اتهامي خود اعتراف صريح كردند. بازپرس عرفان رسيدگي به اين پرونده را در دادسراي امور جنايي تهران انجام داد و حكم اين دو متهم از سوي قاضي جواد اسماعيلي صادر شد.محمدرضا به 5 سال و مجتبي به 10 سال حبس براي ارتكاب 17 مورد كيف قاپي محكوم شدند. قرار وثيقه 400 ميليون توماني براي دو متهم صادر شد. بعد از چندي قرار مذكور به 25 ميليون تومان كاهش يافت كه بدين ترتيب محمدرضا با پرداخت مبلغ وثيقه از زندان آزاد شد. اين متهم بعد از خروج از زندان فراري شده و مأموران وي را تحت تعقيب قرار داده بودند.بر پايه آخرين اخبار رسيده محمدرضا چند روز پيش دستگير و در اداره آگاهي مركز تحت بازجويي است.