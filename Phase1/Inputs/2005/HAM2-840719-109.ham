آمريكا خواست اروپا در خصوص مساله هسته اي ايران با واشنگتن متحد بماند
ايسنا: يك مقام ارشد وزارت امور خارجه آمريكا گفت، آمريكا و اروپا بايد جبهه واحدشان عليه ايران را در مواجهه با تلاش تهران براي ايجاد شكاف ميان آنها حفظ كنند.
خبرگزاري رويتر با انتشار اين مطلب به نقل از كورت فولكر، يك مقام ارشد مسئول اروپا و اوراسيا در وزارت امور خارجه آمريكا ادامه داد كه اين براي آلمان، فرانسه و انگليس و آمريكا حياتي است كه در قبال ايران با يكديگر متحد باشند.
وي گفت: من فكر مي كنم ايراني ها به شدت علاقه مند به تلاش براي كشف شكاف ها ميان آمريكا و سه كشور اروپايي و حتي در بين خود سه كشور اروپايي هستند.
فولكر ادامه داد: بنابراين آنها گامي كوچك را برمي دارند تا ببينند سايران چگونه واكنش نشان مي دهند. من فكر مي كنم خيلي مهم است كه ما به گونه اي متحد واكنش نشان دهيم كه مشخص كند چه انتظاري از آنها داريم. اين در واقع كاري است كه انجام مي دهيم. اين مقام وزارت امور خارجه آمريكا با بيان اين كه ايراني ها مي دانند بايد چه كار كنند گفت: اين يك راز نيست. ما اين كار را در خفا انجام نداده ايم، اما چندان علني هم نبوده است. اگر آنها پيش بيايند و بگويند خب، ما قبول مي كنيم كه اين مبنا باشد و آماده مذاكره درباره چگونگي انجام اين هستيم فكر مي كنم ما همگي به سرعت درگير مذاكرات خواهيم شد. فولكر ابراز داشت كه آمريكا همكاري نزديكي با سه كشور اروپايي خواهد داشت.