پرونده جدال خونين تلو روي ميز محاكمه
گروه حوادث: پرونده مرد جواني كه در جريان درگيري با دوستش او را به قتل رسانده بود، براي رسيدگي به شعبه 71 دادگاه كيفري استان ارجاع شد.
به گزارش خبرنگار ما، زماني كه يك راننده عبوري در حال تردد در كيلومتر 5 جاده تلو بود با جسد پسر جواني كه غرق در خون بود، روبه رو شد.
وي بلافاصله موضوع را به ماموران كلانتري 144 جواديه تهرانپارس اطلاع داد. ماموران پس از حضور در محل حادثه، متوجه متهم به قتل شدند كه در چند قدمي قرباني ايستاده بود.
پس از بازداشت، ابوالفضل تحت بازجويي قرار گرفت و مدعي شد: من از دوستانم شنيده بودم كه قرباني پشت سر من حرف هايي زده است. روز حادثه او را سوار موتور كردم، با هم به جايي خلوت رفتيم تا حرف بزنيم. در حين بحث ناگهان او چاقو درآورد و به من حمله كرد. من در دفاع از خودم با چاقو او را زخمي كردم. خيلي عصباني بودم. كارد را برداشتم و ضربه اي به سينه او زدم وقتي با اين وضعيت روبه رو شدم مي خواستم او را به بيمارستان ببرم اما متوجه شدم جان باخته است.
برپايه اين گزارش، با صدور كيفرخواست پرونده براي رسيدگي در اختيار قاضي شعبه 71 دادگاه كيفري استان قرار گرفت.