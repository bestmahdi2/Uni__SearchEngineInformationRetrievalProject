عملكرد سهام خودروسازان در نيمه آبان ماه
گروه بورس: بررسي آمار عملكرد سهام خودروسازان بورس تهران نشان مي دهد، در نيمه آبان ماه ايران خودرو پرطرفدارترين سهام در اين گروه بوده است.
به گزارش «همشهري» طي دو هفته گذشته 3 هزار و 500 نفر براي خريد 28 ميليون سهم از سهام شركت هاي خودروسازي و قطعه سازي در صف خريد ايستادند. ارزش كل داد و ستدهاي انجام گرفته در اين گروه طي دوره يادشده از 88 ميليارد ريال فراتر رفت.
در اين مدت پس از ايران خودرو، سهام 3 شركت ايران خودرو ديزل، گروه بهمن و سايپا پرطرفدارترين سهام در گروه خودروسازان به حساب مي آمد. اين گزارش حاكي است: با وجود استقبال متقاضيان خريد ارزش سهام بيشتر شركت هاي خودروسازي در اين دوره با افت مواجه شده اما دامنه كاهش قيمت از 5 درصد فراتر نمي رود.در مدت ياد شده بيشترين نقدينگي بازار براي خريد سهام ايران خودرو پرداخت شد.ارزش مبادلات سهام اين شركت در دو هفته اخير به 5/18 ميليارد ريال رسيد. ضمن اين كه سهامداران به ترتيب 8/16 ميليارد ريال براي خريد 9/2 ميليون سهم سايپا ديزل و 14 ميليارد ريال براي داد و ستد 3/4 ميليون سهم سايپا پرداختند.