تجارت خارجي ايران در دو ماه اول امسال
رشد صادرات غيرنفتي؛ 19 درصد رشد واردات 18 درصد
گروه اقتصادي _ علي ابراهيمي: معاون طرح و برنامه گمرك جمهوري اسلامي ايران از افزايش 33 درصدي تبادل كالا در سه ماهه اول سال جاري نسبت به مدت مشابه سال خبرداد.
ابوطالب نجفي با اشاره به رشد صادرات و واردات كالا در دوماهه اول سال 84 گفت: در دو ماهه اول سال جاري مقدار 8/4736 هزار تن انواع كالاهاي مورد نياز به ارزش 5 ميليارد و 519 ميليون دلار وارد كشور شده كه نسبت به مدت مشابه سال قبل از نظر وزن 4/3 درصد و از نظر ارزش 1/18 درصد افزايش را نشان مي دهد. همچنين متوسط قيمت هر تن كالاي وارداتي حدود 3/1165 دلار بوده كه در مقايسه با مدت مشابه سال قبل 2/14 درصد افزايش داشته است.وي افزود: بيشترين ارزش و سهم وارداتي در مدت مذكور مربوط به 5 قلم كالاي ساير لوازم و ماشين آلات صنعتي با 3/،22 آهن آلات با 6/،10 لوازم صنعتي و برقي با 4/،6 مواد اوليه پلاستيك با 4/3 و مواد شيميايي با 6/2 درصد سهم بوده و درمجموع 5 قلم عمده وارداتي ياد شده حدود 5/45 درصد از ارزش كل واردات در دوماهه اول سال جاري را به خود اختصاص داده است.
معاون طرح و برنامه گمرك، افزود: در مدت مذكور بيشترين افزايش ارزش واردات مربوط به روغن خوراكي با 1/97 درصد و كمترين آن مربوط به ساير لوازم و ماشين آلات صنعتي و مكانيكي با 9/10 درصد بوده است. همچنين ارزش واردات اقلام عمده در اين مدت از نظر وزن و ارزش، سهمي معادل 4/39 و 4/55 درصد از كل واردات كالا را داشته اند. براي مدت مذكور 5382 ميليون دلار واردات انواع كالا به كشور پيش بيني شده بود كه باتوجه به واردات 8/5519 ميليون دلاري حدود 6/102 درصد از اهداف برنامه يعني 6/2 درصد بيشتر از برآورد واردات كالا داشته ايم.
وي در زمينه ميزان صادرات غيرنفتي در دوماهه اول سال جاري گفت: در اين مدت يك ميليارد دلار صادرات كالاهاي غيرنفتي را شاهد بوده ايم كه از نظر ارزش رشد 19 درصدي را نشان مي دهد و در تركيب صادرات مذكور آهن آلات و فولاد با 9/،24 ساير محصولات پتروشيمي با 9/،8 فرش دستباف با،5 پسته و مغز پسته با 9/3 و آلومينيوم ساخته شده 6/3 درصد سهم صادرات مذكور را به خود اختصاص داده اند و درمجموع اين قلم كالا 3/46 درصد ارزش كل صادرات كالاهاي غيرنفتي را شامل مي شود. همچنين ارزش صادرات غيرنفتي در سال گذشته 6 ميليارد و 836 ميليون دلار بوده است و در سال هاي گذشته 98 درصد صادرات و 95 درصد واردات در چارچوب سيستم گمركي مكانيزه صورت گرفته و گمرك ايران جزو پنج كشور برتر براي استفاده از اين سيستم بوده است. اين سيستم در هفته گذشته در فرودگاه امام پياده شده و در فرودگاه پيام نيز به زودي اجرا خواهد شد.
وي افزود: باتوجه به اهداف گمرك الكترونيك و نقش آن در اقتصاد ملي بايد زيرساخت هاي قانوني و ارتباطي لازم را در اين جهت فراهم كنيم. علاوه بر اين برگزاري دومين همايش بين المللي گمرك الكترونيك اهدافي چون توجه به استانداردهاي جهاني گمرك و بحث wto، تعامل گمرك و سازمان هاي همجوار مانند بانك و...، امنيت اطلاعات و تلاش براي دستيابي به اطلاعات ساير كشورها را دنبال نموده و در اين همايش سازمان آنكتاد، بانك جهاني برخي اساتيد دانشگاه ها و گمركات خارجي ازجمله شركت كنندگان خواهند بود.
اين همايش طي روزهاي 22 و 23 تير ماه برگزار مي شود.