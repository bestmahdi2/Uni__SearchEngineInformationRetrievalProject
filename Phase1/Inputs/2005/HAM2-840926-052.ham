در اجراي قانون تنظيم بازار غيرمتشكل پولي انجام شد
فراخوان بانك مركزي براي جمع آوري اطلاعات صندوق هاي قرض الحسنه
گروه اقتصادي: بانك مركزي جمهوري اسلامي ايران در اطلاعيه اي از صندوق هاي قرض الحسنه فعال كه ثبت شده و يا به ثبت نرسيده اند خواست تا اطلاعات لازم درمورد اين صندوق ها را با مراجعه به اداره نظارت بر صندوق هاي قرض الحسنه اين بانك با پر كردن فهرست اطلاعات تهيه شده در اختيار اين اداره قرار دهند.
به گزارش خبرنگار ما روابط عمومي بانك مركزي در اطلاعيه اي در اين زمينه مي افزايد: در اجراي قانون تنظيم بازار غيرمتشكل پولي و براي ساماندهي صندوق هاي قرض الحسنه اين بانك قصد دارد تا اطلاعات مربوط به صندوق هاي قرض الحسنه موجود در كشور را جمع آوري نمايد.
در اين اطلاعيه از مسئولان مربوطه هريك از صندوق هاي قرض الحسنه درخواست شده است تا با مراجعه به اداره نظارت بر صندوق هاي قرض الحسنه و طرف هاي اين بانك در محل ساختمان بانك مركزي در ميرداماد نسبت به تكميل فهرست تهيه شده در اين زمينه اقدام شود.