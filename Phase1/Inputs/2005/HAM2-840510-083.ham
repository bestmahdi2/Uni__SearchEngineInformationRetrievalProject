دولت سنيوره از پارلمان لبنان رأي اعتماد گرفت
ايسنا: پارلمان لبنان دولت جديد اين كشور را با اكثريت آرا تصويب كرد و بدين ترتيب اولين كابينه اي كه اكثر اعضاي آن را سياستمداران ضد سوري تشكيل مي دهند، آغاز به كار خواهد كرد.
در پي پيروزي قاطع ائتلاف ضد سوريه در انتخابات پارلمان لبنان، سنيوره كابينه خود را تشكيل داد.
پارلمان 128 عضوي لبنان با 93 راي موافق در برابر 14 راي مخالف و دو راي ممتنع، كابينه پيشنهادي سنيوره را تاييد كرد. اكثراً آراي منفي نيز به گروه ميشل عون، رهبر مسيحيان و ضد سوريه تعلق داشت در كابينه لبنان براي اولين بار عضوي از گروه حزب الله حضور دارد.
از سوي ديگر فواد السنيوره  نخست  وزير لبنان  پيش  از ظهر ديروز  براي  يك  ديدار رسمي  وارد دمشق  شد و مورد استقبال  محمدناجي  عطري  همتاي  سوري  خود قرارگرفت .
نخست  وزير لبنان  را در اين  سفر يك  هيات  اجرايي  و كاري  همراهي  مي كنندولي  هيچ  يك  از وزيران  كابينه  همراه  او نيستند.فواد السنيوره  در اين  سفر با رئيس  جمهوري  و نخست  وزير سوريه  ديدار و گفت وگو مي كند.گفته  مي شود، نخست  وزير لبنان  در ديدار با مقامات  سوري  به ويژه  در مورد دستيابي  به  چارچوبي  براي  حل  بحران  كاميون هاي  زمينگير شده  در پشت  مرزهاي  سوريه ، اشتغال  كارگران  دو كشور و لوله  انتقال  گاز از سوريه  به  لبنان ، به مذاكره  پردازد.
نصري  خوري  دبيركل  شوراي  عالي  سوريه  و لبنان  در طول  چند روز گذشته ، سرگرم  آماده سازي  پرونده هاي  مذاكره  ميان  دو طرف  بوده  است .