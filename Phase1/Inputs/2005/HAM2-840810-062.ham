اداره بررسي هاي اقتصادي بانك مركزي:
تنها راه كاهش نقدينگي كنترل پول پرقدرت است
مهر: معاون اداره بررسي هاي اقتصادي بانك مركزي گفت: موثرترين روش براي كاهش حجم نقدينگي كنترل فرآيند توليد پول پرقدرت است.
فرهاد نيلي درخصوص كاهش حجم نقدينگي در كشورگفت: براي كنترل نقدينگي موثرترين راه كنترل پول پرقدرت و پايه پولي در جامعه است.
وي افزود: نمي توان پول پرقدرت در جامعه خلق كرد وبعد دست بانكها را براي اعطاي تسهيلات بست وبه نوعي ازاين موسسات ماليات دريافت نمود.
نيلي با اشاره به لزوم ايجاد فرآيند كنترل توليد پول پرقدرت درجامعه تصريح كرد: مردم خود مي توانند براي نقدينگي موجود در دست خود به درستي تصميم گيري كنند وتنها مابايد از افزايش پايه پولي جلوگيري نماييم.
وي با بيان اينكه ضريب فزاينده نقدينگي به علت قدرت خلق پول توسط بانكها درفرآيند خلق اعتباربوده است، افزود: نقدينگي از چهارعامل نسبت سپرده قانوني بانكها نزد بانك مركزي، نسبت اسكناس ومسكوك نزد اشخاص به سپرده هاي ديداري، نسبت ذخاير اضافي بانكها نزد بانك مركزي ونسبت سپرده هاي ديداري به غيرديداري برآورد مي گردد.