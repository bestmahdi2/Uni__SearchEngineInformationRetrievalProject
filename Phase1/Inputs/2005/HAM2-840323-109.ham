مشكلات زيست محيطي بندر انزلي
اداره حفاظت محيط زيست شهرستان بندر انزلي به مناسبت هفته محيط زيست در اطلاعيه اي خواستار توجه بيش از پيش مسئولان محلي براي رفع معضلات زيست محيطي منطقه شد.
در اين اطلاعيه اداره حفاظت محيط زيست بندر انزلي با ابراز تاسف از دفن زباله اين شهرستان در مجاورت جاده هاي اصلي و آلودگي شديد محيط زيست از شهرداري خواسته است هر چه زودتر در زمينه انتقال زباله به جايگاه پيش بيني شده اقدام لازم صورت گيرد.
اداره محيط زيست انزلي در اين اطلاعيه پيشنهاد كرده است با توجه به وضعيت ويژه جغرافيايي گيلان، بالا بودن سطح آبهاي زيرزميني و زياد بودن نزولات آسماني مسئولان تصميم گير براي احداث كارخانه كمپوست در منطقه اهتمام بيشتري به خرج دهند.
در اين اطلاعيه اضافه شده است: ريزش مستقيم فاضلاب و زباله به رودخانه شنبه بازار انزلي علاوه بر آلودگي شديد آب موجب مرگ و مير آبزيان شده و سلامتي و بهداشت اهالي را تهديد مي كند.