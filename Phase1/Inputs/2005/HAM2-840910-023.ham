اعداد اساسي
9‎/000‎/000‎/000
كدام بخش از صنعت كشور مي  تواند 9 ميليارد تومان درآمد ماهانه براي دولت ايجاد كند، جز خودرو؟ از ابتداي سال جاري تا پايان مهرماه، دولت 63 ميليارد تومان ماليات از صنعت خودروسازي به دست آورد. البته اين درآمد چيزي سواي بخش عمده  اي از سهام دولت در صنعت انحصاري خودرو به حساب مي  آيد. در حال حاضر توليد خودرو به رشد قابل توجهي رسيده، به طوري كه برنامه  ريزي  هايي براي توليد يك ميليون دستگاه خودرو در سال صورت گرفته است.در مقايسه ماليات دريافت  شده از صنعت خودروسازي با ساير منابع مالياتي دولت مي  توان گفت ماليات دريافت  شده از خودرو دقيقا معادل يك دهم كل درآمدهاي مالياتي در طول هفت ماه گذشته است.با وجود اين درآمد قابل توجه، دولت مي  تواند چاره  اي براي خطر جدي آلودگي هوا بينديشد و با جدي گرفتن هشدار كارشناسان محيط زيست مانع از مرگ سالانه 5 هزار شهروند تهراني در صورت افزايش آلودگي هوا شود.
نخستين گام براي مهار هواي كشنده  اي كه روي شهر تهران خيمه زده، خروج خودروهاي فرسوده از چرخه نقل و انتقال است و درآمد 9 ميليارد توماني دولت در ماه، رقم اندكي براي پايان دادن به اين وضعيت نيست.
90
90 را مي توانيد كنار 52 نيز بگذاريد، چون قراراست در برنامه دوم احداث خطوط مترو، يعني از سال 1382 تا 1390 شبكه بهره برداري شده مترو تهران به 90 كيلومتر و 52 ايستگاه برسد كه تهران با اين كار رتبه بيستم را در بين شهرهاي داراي مترو پيدا خواهد كرد.
امتيازهاي چشمگير صنعت مترو در سيستم حمل ونقل عمومي كه مهم ترين آن سرعت در جابه جايي ست، مديران شهري را برآن داشت تا نسبت به توسعه خطوط مترو در تهران اقدامات جدي انجام دهند. به همين دليل شوراي شهر تهران برنامه دوم احداث خطوط مترو كه شامل خطوط 3 و 4 و توسعه خط يك از شمال تا تجريش و توسعه خط 2 از دردشت تا پايانه شرق است، تصويب شد.
خطوط 3 و 4 مترو به طول 57 كيلومتر به مناقصه بين المللي گذاشته شده و توسعه شرقي خط 2 مترو تا ترمينال شرق به طول 9 كيلومتر است كه با توجه به اولويت هاي برنامه دوم مترو و مشكلات تامين نقدينگي، احداث آن در دست بررسي ست. قراراست اعتبار مورد نياز توسعه خط يك مترو از ميرداماد تا تجريش به طول 1/8 كيلومتر نيز از طريق فاينانس تامين شود.