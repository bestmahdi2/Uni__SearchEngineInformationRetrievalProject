جان وويت در نقش پاپ
جان وويت، بازيگر قديمي هاليوود قرار است نقش پاپ ژان پل دوم فقيد را در يك فيلم تلويزيوني ايفا كند.
پيش از انتخاب وويت براي ايفاي نقش رهبر سابق كاتوليك هاي جهان، قرار بود يان هلم اين نقش را در فيلم ژان پل دوم براي شبكه تلويزيوني cbs بازي كند، اما هلم به دلايل شخصي از اين كار كناره گيري كرد. قرار است وويت در اين فيلم از انتخاب شدن ژان پل دوم به مقام پاپي تا لحظه مرگ او را در آوريل گذشته بازي كند.
از ديگر بازيگران پروژه ژان پل دوم مي توان به كري اليوز در نقش جواني هاي پاپ، جيمز كرامول، بن گازار، فرانكو نرو و چارلز دنسيز اشاره كرد. پاپ تا پيش از انتخاب به مقام رهبري كاتوليك هاي جهان، كشيشي بود به نام كارول وويتيلا در كشور لهستان.
قرار است توليد اين فيلم چهار ساعته از اين هفته در كراكو آغاز شود و گروه سازنده اواخر سال جاري ميلادي براي ادامه فيلمبرداري به رم خواهد رفت.