شبكه
امشب فيلم سينمايي پاپيون ساخته فرانكلين جي شفنر از شبكه 2 پخش خواهد شد. اين فيلم كه در آن استيومك كوئين و داستين هافمن بازي مي كنند از روي يك ماجراي واقعي ساخته شده است.
هنري چاريه، يك فرانسوي بود كه به خاطر كارهايش به زندان هاي طولاني مدت محكوم مي شد. او كه طاقت بودن پشت ميله ها را نداشت بارها و بارها فرار كرده بود. آخرين بار او را به يك زندان قديمي و مخوف فرستادند كه در يك جزيره بود. اين زندان در بالاترين جاي جزيره قرار داشت و كوسه هاي مختلف در اطراف جزيره پرسه مي زدند، اما هيچ يك از اين موانع باعث نشد تا او از اين زندان فرار نكند. چاريه به خاطر نقش پاپيوني كه روي دستش خالكوبي شده بود، به پاپيون معروف بود.
اما امشب قسمت ديگري از مجموعه ايراني فصل زرد نيز روي آنتن خواهد رفت. در اين قسمت پروانه چند روزي است كه خبري از كريم ندارد. در روستا نيز كسي از حال و روز كريم نمي داند. پروانه با مراجعه به نيروي انتظامي از ترس و نگراني خود مي گويد. آرش نيز در اين ميان غيبش مي زند. شهاب و مهشيد چند روز با پرس و جوي بسيار متوجه مي شوند كه آرش با مريم همسر سابقش به كيش رفته اند تا از آنجا به دبي پرواز كنند.
همزمان پليس، پروانه را به كلانتري احضار مي كند و...
فصل زرد امشب حدود ساعت 22:15 از شبكه اول پخش خواهد شد. شبكه 2 نيز قسمت ديگري از مجموعه تا غروب را حدود ساعت 21 پخش خواهد كرد. مجموعه خارجي حامي وحش نيز حدود ساعت 19 از شبكه تهران پخش مي شود.
اما قسمت ديگري از مجموعه ايراني شبي از شب ها حدود ساعت 21 از شبكه 3 پخش خواهد شد. در اين قسمت به خاطر اختلالي كه در تلفن هاي ساختمان پيش آمده، پدر كرم تصور مي كند كه كرم در غياب او ازدواج كرده است.
بنابراين به تهران مي آيد و تصميم مي گيرد كرم را به همراه خود به روستا ببرد. پس از چند روز معلوم مي شود كه...
اما شبكه 4 هم از اين هفته حدود ساعت 22، تله تئاتري با عنوان در پوست شير را پخش خواهد كرد. اين تله تئاتر كه ساخته شهره لرستاني است شرح حال شاعر ترسويي به نام دانل داورن را روايت مي كند. او خود را به جاي يك انقلابي مبارز جا مي زند و سبب كشته شدن دختر مورد علاقه اش مي شود و...