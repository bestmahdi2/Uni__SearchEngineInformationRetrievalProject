شوراي اروپا همكاري ايران
با آژانس بين المللي انرژي اتمي را خواستار شد
ايسنا:بر اساس گزارش خبرگزاري آسوشيتدپرس، شوراي اروپا سه شنبه ايران را به پيروي از معاهده ي منع گسترش سلاح هاي هسته  اي و همكاري همه جانبه با آژانس بين المللي انرژي اتمي فراخواند(!)اين خبرگزاري آمريكايي ادامه داد، در قطعنامه اي كه سه روز پيش از آن كه ايران مذاكرات هسته يي اش را با سه كشور اروپايي آلمان، انگليس و فرانسه آغاز كند، تصويب شده، شوراي اروپا از مقامات ايران خواسته است تا اجازه دسترسي آزادانه و بازرسي از تاسيسات اين كشور را بدهد، اما هم چنين اعلام كرده كه جامعه  بين المللي بايد به تهران اطمينان بدهد كه نگراني هاي مشروع امنيتي اش مورد توجه قرار خواهد گرفت.
بر اساس اين گزارش، كميته  حقوق بشر اروپا نيز اعلام كرد: به علاوه بايد به ايران اطمينان داده شود كه آمادگي براي رفع نگراني ها در خصوص برنامه  هسته يي اش فرصت هاي جديدي را براي همكاري بين المللي ايجاد خواهد كرد.