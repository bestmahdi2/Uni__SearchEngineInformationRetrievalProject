هامبورگ با مهدوي كيا شالكه را شكست داد
خبرنگار همشهري: در هفته يازدهم بوندس ليگا بايرن مونيخ با برتري 2 بر يك مقابل تيم قديمي كلن همچنان صدرنشين باقي ماند. براي بايرن مونيخ لوسيو مدافع برزيلي و بالاك گلزني كردند. در اين بازي به علي كريمي بازي نرسيد.
هامبورگ در روزي كه مهدي مهدوي كيا را در تركيب اصلي داشت با گل بازيكن ايراني خود سه امتياز باارزش از شالكه گرفت. مهدوي كيا غير از آنكه زننده گل برتري تيمش بود در مجموع توانست رضايت «توماس دال» و اعتماد او را دو باره به خودش جلب كند.دورتموند هم در «وست فالن» 2 بر يك مونشن گلادباخ را مغلوب كرد. در پرگل ترين بازي هفته اشتوتگارت هرتا برلين به تساوي 3 بر 3 رسيدند و ديدار كايزرسلاترن و باير لوركوزن هم 2 بر 2 خاتمه يافت. در اين بازي زندي 90 دقيقه در تركيب اصلي تيمش بود.دويسبورگ با يك گل ولفسبورگ را از پيش رو برداشت و وردربرمن با نتيجه 4 بر يك اينتراخت فرانكفورت را برد تا همچنان جدي ترين تعقيب كننده بايرن مونيخ باقي بماند.هانوفر امشب با بيلفلد و ماينس با نورنبرگ بازي مي كنند.