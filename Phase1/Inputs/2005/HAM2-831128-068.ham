مركز فرهنگي عربي سوريه در تهران گشايش مي يابد
گروه علمي فرهنگي: مركز فرهنگي عربي سوريه فردا طي مراسمي با حضور دكتر عارف معاون اول رئيس جمهوري، ناجي عطري نخست وزير سوريه، احمد مسجد جامعي وزير فرهنگ و ارشاد اسلامي و محمود السيد وزير فرهنگ سوريه در تهران افتتاح مي شود.
مركز فرهنگي سوريه در تهران به دستور بشار اسد رئيس جمهور سوريه به منظور همكاري در تأمين امكانات لازم براي گسترش زمينه هاي مشترك عربي و ايراني و آماده سازي منابع براي كارهاي تحقيقاتي ايجاد مي شود.برگزاري فعاليت هاي فرهنگي در رابطه با فرهنگ و ميراث فرهنگي اسلامي در خصوص ارزش ها و بالندگي اخلاق انساني و نيز افزايش وسايل ارتباطي بين دو ملت سوريه و ايران از طريق نمايش فيلم هاي سينمايي ترجمه شده از عربي به فارسي و برگزاري نمايشگاه هاي مشترك سوري ايراني از اهداف راه اندازي اين مركز است.مركز فرهنگي عربي سوريه در تهران براي مقابله با چالش هايي كه دو كشور با آن روبه رو هستند راه اندازي مي شود.