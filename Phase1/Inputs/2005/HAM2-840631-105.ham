ويتامين c ضد سرطان
گروه دانش و فناوري ـ مريم افضلي: محققان در موسسه ملي سلامت در مريلند دريافتند تزريق مقدار زيادي ويتامين c در درمان سرطان مؤثر است. ويتامين c، به شكل اسكوربات، در سياه رگ ها سلول هاي سرطاني را مي كشد. ابتدا در دهه 1970 دريافتند ممكن است خوردن يا تزريق وريدي ويتامين c در درمان سرطان مؤثر باشد. اما اين تحقيقات را ادامه ندادند، چون عده اي از محققان، گفتند شواهد نشان مي دهد ويتامين c تأثير چنداني در درمان سرطان ندارد. در تحقيقات اخير، تيم تحقيقي موسسه ملي سلامت به رياست دكتر مارك لوين، تزريق ويتامين c را در مورد 9 نوع سرطان و 4 سلول طبيعي آزمايش كردند. در 5 نوع از سرطان ها رشد سلول هاي سرطاني تا 50درصد كاهش يافت، و سلول هاي سالم دست نخورده باقي ماندند.
حدود 4 ميلي مول(بيش از مقداري كه قبلا آزموده بودند)دارو را مستقيم در وريد تزريق مي كنند. دكتر لوين مي گويد: استفاده از اسيد اسكوربيك بحث انگيز شده، چون شواهد گذشته نشان مي داد اين روش موفق نيست. البته الان قبل از اين كه اين روش را روي بيماران آزمايش كنيم بايد از ايمني كاملش مطمئن شويم.تحقيقات هنوز در مراحل اوليه است و تا كنون مواد بسياري را براي درمان سرطان پيشنهاد كرده اند، كه پس از آزمايش روي بيماران چندان مؤثر نبوده اند. اما براي مبتلا نشدن به سرطان چه مي توان كرد؟ يك رژيم غذايي سالم و متعادل كه ميوه و سبزي تازه نيز در آن باشد، يك راه مؤثر كاهش احتمال ابتلا به سرطان است.
منبع: بي بي سي و ساي تك تودي