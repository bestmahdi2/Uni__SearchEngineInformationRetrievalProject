برداشت دوم
تغيير سليقه مشتري
سابقه تاسيس نخستين فروشگاه زنجيره  اي ايراني به سال 1328 يعني زمان تاسيس تعاوني مصرف سپه مي  رسد.
در سال  هاي اخير به دليل وجود مشكلات فراوان در بخش توزيع كالاها كه بيشتر متاثر از دو عامل وضعيت نابسامان اقتصادي و ساختار نامناسب نظام توزيع سنتي ست، دولت بر آن شد تا با تاسيس فروشگاه  هاي نوين زنجيره  اي، وضعيت توزيع را در كشور بهبود بخشد و از آشفتگي در بازار جلوگيري كند. فروشگاه  هاي زنجيره  اي بعدي به دنبال اين تصميم ايجاد شدند، اما هيچ  كدام از آنها توفيق صددرصد در نيل به اهداف تعيين  شده نداشته  اند.
يك فروشگاه زنجيره  اي از چندين فروشگاه خرده  فروشي تحت مالكيت مشترك و متمركز تشكيل مي  شود.فراهم كردن كالاهاي موردنياز جامعه، هدايت و حمايت براي توليد اقلام مهم، حذف واسطه  هاي غيرضروري ميان توليدكننده و مصرف  كننده، جلوگيري از توسعه بي  رويه واحدهاي تجاري در فضاهاي غيرتجاري، جلوگيري از فروش كالاهاي غيراستاندارد، توسعه و ترويج فرهنگ استاندارد و تثبيت قيمت كالا در مناطق مختلف شهري از جمله اهداف موردنظر دولت  ها در تاسيس اين فروشگاه هاست.
يك فروشگاه زنجيره  اي در مقايسه با واحدهاي توزيع سنتي و خرده  فروشي  ها، داراي خصوصيات و ويژگي  هاي چندي ست از قبيل دارا بودن شعب و فروشگاه  هاي متعددي كه در تمام واحدهايش كالاهاي تجاري يكساني مي  فروشند، بالا بودن حجم كالاهاي موجود در فروشگاه و تمركز كالاها و فعاليت  هاي مربوطه. سليقه و تمايلات مصرف  كننده در تئوري اقتصاد خرد، يكي از عوامل و متغيرهاي مهم در تقاضا براي كالاها و خدمات است. اينكه فروشگاه  هاي زنجيره  اي، عادت خريد مصرف  كنندگان را تغيير داده يا اينكه تغيير الگوي خريد مصرف  كننده روي تحول فروشگاه موثر بوده، قابل بحث است و شواهد هر دو مورد را تاييد مي  كند.
تغييرات در توزيع خرده  فروشي از طريق تغيير در عادت  هاي خريد ناشي از شيوه مدرن زندگي تسريع يافته است. امروزه تعداد زيادي از زنان در بيرون از خانه شاغل هستند و براي خريد روزمره، وقت محدودي دارند. آنها ديگر فرصت جر و بحث و چانه  زني با فروشندگان را ندارند و در عين حال خواهان تنوع و كيفيت در محصولات هستند. اگر فروشگاه  هاي زنجيره  اي بتوانند نياز مشتريان را با قيمت مناسب  تر و راحتي بيشتر، تامين و عرضه كنند، آنها از خريد در مغازه  هاي سنتي امتناع كرده و به زنجيره  اي  ها متمايل مي  شوند. فروشگاه زنجيره  اي با انبوهي از اجناس و كالاهاي بسته  بندي  شده و آماده، همراه با تبليغات و اطلاعات مربوطه و بدون محدوديت، مطمئنا براي مشتري جذاب و جالب است.