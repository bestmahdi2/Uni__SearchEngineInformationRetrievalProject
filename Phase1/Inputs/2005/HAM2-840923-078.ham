دامنه خدمات رساني شهرداري گسترش مي يابد
دكتر مسعود كرباسيان معاون خدمات شهري شهرداري تهران اعلام كرد: با عنايت به اهميت مديريت اقتصادي كلانشهر تهران، توجه جدي به رسالت فروشگاه هاي زنجيره اي شهروند در ايجاد آسايش و امنيت شهروندان تهراني در راستاي مبحث ناحيه محوري يك ضرورت است.
وي با اشاره به ضرورت ارتقاء كيفيت، تنوع كالا، بسته بندي و قيمت گذاري مطلوب فروشگاه هاي زنجيره اي شهروند، بر لزوم توسعه اين مجموعه با رويكرد علمي و مكان يابي دقيق تاكيد كرد.
وي افزود: رضايت مردم در اداره فروشگاه ها بايد به عنوان محور قرار گيرد و تامين رضايت بايد به گونه اي در فروشگاه هاي شهروند باشد كه آنان ناگزير به تحركات اجتماعي نشوند و بتوانند در هر ناحيه به رفع نياز خود در همان ناحيه بپردازند. دكتر علي احمديان- مديرعامل جديد شركت شهروند نيز از اين مجموعه به عنوان آئينه تمام نما در بازتاب نظرات شهروندان تهراني با توجه به وسعت ارتباطات موجود درخصوص شهرداري تهران و نيز اطلاع از ميزان رضايت مندي شهروندان ياد كرد و اظهار اميدواري كرد، رضايت شهروندان با ارائه خدمات مناسب در قالب سيستم توزيع نوين فروشگاهي افزايش يابد.