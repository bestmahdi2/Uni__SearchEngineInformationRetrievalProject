كوتاه از هفت هنر
آثار حاتمي  در شبكه ويدئويي
موسسه  رسانه هاي  تصويري  اعلام  كرد مجموعه  آثار علي  حاتمي  كارگردان  فقيد سينما در شبكه  نمايش  خانگي  توزيع  مي شود.
حاتمي  از فيلم سازان  مولف  سينماي  ايران  است  كه  9 سال  پيش    در گذشت .
فيلم هاي  مادر، دلشدگان ، كمال الملك ، حاجي  واشنگتن ، و پشت  صحنه  مجموعه  هزار دستان  از آثار اين  هنرمند است.
نقد حكم در نياوران
نشست  نقد و بررسي  فيلم  حكم  ساخته  كيميايي  با حضور عوامل فيلم ، 16 آذرماه  در فرهنگسراي  نياوران  برگزار مي شود.
حكم  به  تازگي  در سينماهاي  تهران  اكران  شده  و عزت الله  انتظامي ، خسروشكيبايي ، بهرام  رادان ، ليلا حاتمي ، مريلا زارعي  و پولاد كيميايي  درآن  نقش  آفريني  كردند.
دكتر آيت اللهي در همايش زيبايي شناسي دين
دكتر حبيب الله آيت اللهي يكي از سخنراناني است كه در همايش زيبايي شناسي دين حضور دارد همچون ديگر انديشمندان ايراني و خارجي مقاله خود را قرائت خواهد كرد. دكتر حبيب اللهي كه تاكنون در بيش از 1400 نمايشگاه داخلي و خارجي حضور داشته و ترجمه يا تاليف 18 جلد كتاب رادر كارنامه دارد سال گذشته به عنوان چهره ماندگار در حوزه هنرهاي تجسمي انتخاب شد.
همايش زيبايي شناسي دين،پنجم و ششم دي ماه به همت مركز مطالعات و تحقيقات هنري وزارت فرهنگ و ارشاد اسلامي در تهران برگزار مي شود.
بزرگداشت مميز و قنبري
برنامه  بزرگداشت  هنرمندان  فقيد،مرتضي  مميز پدرگرافيك  ايران  و مكرمه قنبري  نقاش ، 16 و 17 آذرماه  در موزه  هنرهاي  معاصر تهران  برگزار مي شود.
همچنين  برنامه  نمايش  فيلم  مانوئل  ساخته  فرانسوالابونته  محصول  سال  1990سينماي  فرانسه ، 17 آذرماه  در سينما تك  موزه  هنرهاي  معاصر برپا مي شود.
700 ناشر در نمايشگاه كتب دانشگاهي
يك  استاد دانشگاه ، برپايي  نمايشگاه  بين المللي  كتب  كاربردي  را بستردستيابي  آسانتر به  كتاب هاي  تخصص  در كشور برشمرد.سومين  نمايشگاه  بين المللي  كتب  كاربردي  و دانشگاهي ، همزمان  باهفته  پژوهش 22 آذر در محل  دايمي نمايشگاه هاي  تهران  برگزار مي شود.بيش  از 700 ناشر      و 35 هزار عنوان  كتاب  در اين رويداد حضور دارند.فاطمه  جبلي  افزود: نمايشگاه  بين المللي  كتب  كاربردي  فرصتي  براي  صاحب نظران ، كارشناسان  و هيات هاي  علمي دانشگاه ها براي  تهيه  كتب  تخصصي  است .
سينماي مطبوعات جشنواره مشخص شد
حبيب ايل بيگي، مدير روابط عمومي جشنواره فيلم فجر گفت: سينما صحرا همچون سال گذشته براي برگزاري بيست و چهارمين دوره از جشنواره بين المللي فيلم فجر براي رسانه هاي جمعي شامل خبرنگاران، نويسندگان و منتقدان سينمايي خبرگزاري ها، مطبوعات و نشريات تخصصي در نظر گرفته شده است.
مهلت تحويل مدارك و معرفي نامه تمامي نمايندگان خبرگزاري ها، مطبوعات و نشريات تخصصي كه براي آنها دعوت نامه ارسال شده تا بيستم ماه جاري است.
نمايشگاه دنا، غريب آشنا
«دنا، غريب آشنا...» نام نمايشگاه عكس بهمن ايزدي، عكاس شيرازي است كه از شنبه 12 آذرماه در نگارخانه هفت پيكر در مجموعه فرهنگي ـ   هنري پارك نظامي گنجوي واقع در خيابان توانير برپا مي شود. در برگزاري اين نمايشگاه دفتر برنامه هاي عمران سازمان ملل، تسهيلات محيط زيست جهاني، صندوق برنامه هاي تسهيلات كوچك سازمان ملل متحد و كانون سبز فارس همكاري دارند.
در مسجد الجواد تهران
شاعران معاصر به ياد منوچهر آتشي گرد هم مي آيند
مهر: مراسم يادبود منوچهر آتشي شاعر و چهره ماندگار ادبيات معاصر، امروز دوشنبه ساعت 30/14 تا 16 در مسجد الجواد برگزار مي شود.
اين مراسم از سوي خانواده آن مرحوم در مسجد الجواد واقع در ميدان هفتم تير برگزارخواهد شد.تعدادي ازانجمنها وتشكلهاي ادبي، ازجمله انجمن شاعران ايران، حضورخود  را دراين مراسم اعلام كردند.اين مراسم قراربود كه درهفته گذشته برگزارشود، اما به علت مراسمي كه در بوشهرمحل خاكسپاري اين چهره ماندگار ادبي وجود داشت، مراسم مذكور به روز دوشنبه منتقل شد.
بزرگداشت احمد بهمنيار
شصت و هفتمين نشست انجمن آثار و مفاخر فرهنگي به بزرگداشت زنده ياد احمد بهمنيار اختصاص دارد كه 29 آذر در محل تالار اجتماعات اين انجمن برگزار خواهد شد.احمد بهمنيار از جمله چهره هاي نامي حوزه فرهنگ و مطبوعات است كه آثاري چون «تحفه احمديه در شرح الفيه ابن مالك»، «تصحيح اسرارالتوحيد في مقامات شيخ ابوسعيد» و نيز انتشار روزنامه دهقان نام برد.
كنسرت موسيقي كلاسيك در فرهنگسراي نياوران
كنسرت موسيقي كلاسيك به نوازندگي پيانو صفا كاتب پور شهيدي و بهاره كمايي در ساعت 19 روزهاي 17 و 18 آذر در سالن خليج فارس فرهنگسراي نياوران برگزار خواهد شد.در اين كنسرت قطعات «رقص مردگان» و «كارناوال حيوانات» اجرا مي شود.
گروه مشتاق در فرهنگسراي دانشجو
گروه موسيقي سنتي مشتاق به سرپرستي و خوانندگي خسرو عامري فر در ساعت 19 روزهاي 17 و 18 آذر در فرهنگسراي دانشجو به اجراي برنامه مي پردازد.
اين كنسرت در دو بخش بداهه نوازي ماهور و مخالف سه گاه اجرا مي شود.