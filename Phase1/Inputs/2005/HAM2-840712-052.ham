بازارگرداني سهام شركت هاي بزرگ شدت گرفت
گروه بورس: فشار عرضه، سهامداران عمده شركت هاي بورس را روز گذشته وادار به تشديد عمليات بازارگرداني براي حفظ تعادل قيمت سهام كرد.به گزارش «همشهري» ديروز سهام شركت هاي سرمايه گذاري غدير و بانك ملي به عنوان دو شركت بزرگ هلدينگ در بورس تهران و همچنين سهام سايپا و ايران خودرو به عنوان بزرگترين خودروسازان ايران در چرخه بازارگرداني قرار گرفت؛ ضمن اين كه قيمت سهام سرمايه گذاري مسكن كه بزرگترين شركت انبو ه ساز حاضر در تالارهاي مبادلات سهام است با انجام بازارگرداني به تعادل رسيد.در كفه تقاضا، روز گذشته بيشترين حجم دستور خريدها براي سهام بانك پارسيان و ايران ارقام صادر شد. ديروز 702 نفر براي خريد 1/6 ميليون سهم بانك پارسيان در صف خريد ايستادند و 302 نفر هم متقاضي خريد 8/2 ميليون سهم ايران ارقام بودند.