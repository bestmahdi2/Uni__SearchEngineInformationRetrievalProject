رئيس مجمع تشخيص مصلحت نظام:
پيام عاشورا، نفي ظلم و سلطه پذيري است
ايسنا: حجت الاسلام  والمسلمين هاشمي رفسنجاني، سعادت واقعي بشر را نيازمند زنده نگاه داشتن امر به معروف و نهي از منكر عنوان كرد.
رئيس مجمع تشخيص مصلحت نظام در ديدار اعضاي ستاد احياء امر به معروف و نهي از منكر با ذكر دلايل و دستاوردهاي واقعه  كربلا، به تشريح آثار آن پرداخت و گفت: «امام حسين(ع)كليه مراحل امر به معروف و نهي از منكر را در جامعه  خود به اجرا گذاشتند و در نهايت با طراحي الهي ضمن قيام خود، پيام مهم حراست از اسلام و نفي ظلم و سلطه پذيري را به مسلمانان در همه عصرها ابلاغ كردند.»
هاشمي رفسنجاني، مردم را مجري اصلي احياء امر به معروف و نهي از منكر عنوان كرد و افزود: «با احياء اين ميل بشري در افراد، مي توان با خودكار كردن روحيه نظارت همگاني در جزيي ترين اجزاء جامعه كه همان خانواده است، كل جامعه را به سمت صلاح هدايت كرد.»
رئيس مجمع تشخيص مصلحت نظام، بي تفاوتي به اين فريضه مهم را باعث تباهي عنوان كرد و گفت: «امر به معروف و نهي از منكر كه در اسلام به آن تأكيد زيادي شده، همان سيستم نظارت همگاني است كه اكنون به عنوان يك شاخص خوب در اداره جوامع شناخته شده است.»