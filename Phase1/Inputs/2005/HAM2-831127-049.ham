استقبال سازمان گسترش از كاهش حجم مبنا براي سهام سايپا و ايران خودرو
گروه بورس: حذف حجم مبنا براي سهم هاي ايران خودرو و سايپا با توجه به جو عمومي، تأثير چنداني بر رشد قيمت اين سهم ها نمي گذارد البته اين تصميم در درازمدت بي تأثير نيست و مي تواند موجب رونق اين دو سهم شود.
به گزارش مركز تحليل اخبار اقتصادي، مهدي اميني مدير سهام ايدرو ضمن بيان اين مطلب گفت: در شرايط فعلي اين تصميم نيز موجب رشد زياد سهام نمي شود و نمي توان انتظار داشت سهام ايران خودرو و سايپا چند برابر شود.
وي ضمن اعلام اينكه هنوز صحبتي ميان مديران ايدرو و بورس براي حذف حجم مبناي اين دو سهم مطرح نشده گفت: اگر معتقد به اقتصاد آزاد هستيم نبايد در تصميمات بورس دخالت كنيم. در صورت تصميم دبير كل براي حذف حجم مبنا نيازي به صحبت كردن با ما نيست. ضمن اينكه برخي مديران، از قبل پيشنهاد حذف حجم مبنا براي اين دو سهم را داده بودند.