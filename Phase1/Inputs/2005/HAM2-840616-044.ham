70 هزار نفر جذب تالارهاي منطقه اي شدند
ايسنا: تالارهاي بورس منطقه اي كه اكثر آنها در سال 1383 راه اندازي شدند حدود 70 هزار نفر از سهامداران جديد را جذب كرده اند.
علي صالح آبادي، سرپرست تالار منطقه اي كرج افت در بازار را متوجه ريسك هاي سيستماتيك و غيرسيستماتيك دانست و افزود:  زماني كه كل بازار با افت مواجه مي شود ريسكي كه متوجه بازار مي شود ناشي از ريسك هاي سيستماتيك و غيرسيستماتيك است.
وي افزود: زماني كه قيمت سهام افزايش پيدا مي كند عده اي زمان را براي عرضه سهام مناسب مي بينند و با عرضه زياد بازار پايين تر مي آيد اما يك يا دو هفته گذشته بازار به حالت ثبات نسبي رسيده است.
صالح آبادي ادامه داد: افزايش سرمايه نقدي شركت ها، پذيره نويسي برخي از شركت ها، نبود عرضه اوليه سهام نيز اثرات كلي بر بازار گذاشته است و البته افت شاخص ها در بازار مربوط به اين عوامل نيست.
وي درباره گشايش تالارهاي منطقه اي و اينكه تاكنون بيش از 100 هزار نفر در كلاس ها آموزش ديده اند، گفت: اين رقم نشان مي دهد كه بورس هاي منطقه اي توانسته اند در حوزه فرهنگ سازي و حوزه انتقال ارزش بازار سرمايه به مردم نقش بسيار خوب و مؤثري را ايفا كنند ضمن اينكه در سال جديد حدود 30 هزار نفر در اين مناطق جذب بازار سرمايه شدند.