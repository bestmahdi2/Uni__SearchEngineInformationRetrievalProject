هشدار عضو كميته كشوري مبارزه با ايدز درباره شيوع اين بيماري مهلك
فارس: عضو كميته كشوري مبارزه با ايدز گفت: رشد ابتلا به ايدز در سه ماه گذشته به 10 برابر ميزان قبلي رسيده و در صورت بي توجهي به آگاه سازي عمومي، اين رشد به صورت تصاعدي تا 100 برابر در سال آينده افزايش مي يابد.
مينو محرز در گفتگو با خبرنگار اجتماعي فارس افزود: آمار قبلي افراد مبتلا بهhiv(ايدز)، در كشور تا سه ماه قبل حدود 7500 نفر بود كه اين آمار با توجه به ثبت موارد جديد به 10 هزار نفر رسيده است. بنابراين در حالي كه در گذشته هر سه ماه حدود 200 تا 300 نفر به تعداد مبتلايان ثبت شده افزوده مي شد اين بار حدود 2500 نفر يعني معادل 10 برابر ميزان قبلي است.
وي گفت: با توجه به تجربه جهاني از گسترش تصاعدي بيماري ايدز در جهان، افزايش ميزان مبتلايان به اين بيماري در كشور به صورت غير قابل كنترل قابل پيش بيني بود اما هنوز بسياري از مسئولان كشور به خصوص متوليان رسانه هاي ارتباط جمعي لزوم اطلاع رساني عمومي به اين موضوع را جدي نگرفته اند.
وي تأكيد كرد: انتظار مي رود طي سالهاي آينده با رشد وحشتناك ابتلا به ايدز در كشور مواجه شويم كه اصلا ميزان آن قابل پيش بيني نيست.
وي افزود: بر اساس آمار قبلي وزارت بهداشت حدود 55 درصد مبتلايان به ايدز از طريق استفاده از سرنگ آلوده به اين بيماري مبتلا شده اند و حدود 30 درصد نيز روابط جنسي غير ايمن عامل آن بوده است كه با وجودي كه هنوز آمار تفكيكي سه ماه پاييز را نداريم اما به نظر مي رسد درصد مبتلايان از طريق روابط جنسي افزايش يافته باشد.