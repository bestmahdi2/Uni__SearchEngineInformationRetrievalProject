«مهررضا» فقط براي جوانان است
فارس: مخبر كميسيون اجتماعي مجلس گفت: برداشت از محل صندوق مهررضا تحت هيچ عنواني جز براي ازدواج، اشتغال و مسكن جوانان جايز نيست و ممنوع است. محمدعلي مقنيان افزود: ماده 5 لايحه تشكيل صندوق مهررضا در جلسه كميسيون اجتماعي مجلس به تصويب رسيد كه طبق اين ماده، برداشت از محل اين صندوق، براي اهداف ديگري جز در مواردي كه در اين ماده آمده يعني ايجاد تسهيلات ازدواج، اشتغال و مسكن جوانان جايز نبوده و ممنوع است. حتي توسط صندوق هاي ديگري كه در كشور فعال هستند مثل صندوق فرصت هاي شغلي و...نيز منابع صندوق قابل برداشت نيست.