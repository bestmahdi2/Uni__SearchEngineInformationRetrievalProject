يك هزار و 100 مدرسه تحت پوشش برنامه  هاي پيشگيري از اعتياد
هر مدرسه 200هزار تومان اعتبار براي طرح پيشگيري از اعتياد دريافت مي  كند
ايلنا: كارشناس مسئول گروه پيشگيري از اعتياد در محيط  هاي آموزشي بهزيستي، اعلام كرد: در سال،83 تنها يك هزار و 100 مدرسه تحت پوشش برنامه  هاي پيشگيري از اعتياد بهزيستي قرار داشتند كه اين رقم بسيار ناچيز است.
محمد بينازاده، ضمن اعلام اين مطلب افزود:  در طرح پيشگيري از اعتياد مدارس، حدود 400 هزار دانش  آموز، 800 هزار نفر از والدين دانش  آموزان و 50 هزار نفر از كاركنان مدارس تحت آموزش  هاي لازم قرار گرفته  اند.وي افزود: طرح مذكور در تمام مدارس دخترانه و پسرانه و همه مقاطع تحصيلي اجرا مي  شود.به گفته بينازاده طرح اجتماع محور پيشگيري از اعتياد، در تمام محيط  هاي آموزشي اجرا مي  شود و از امسال حدود 30 دانشگاه نيز تحت پوشش طرح مذكور قرار گرفته  اند.وي، با اشاره به جامعيت طرح، گفت: قصد داريم در سال  هاي آينده طرح مذكور را در مهدهاي كودك و پيش  دبستاني  ها نيز اجرا كنيم.
كارشناس مسئول بهزيستي، با اشاره به هزينه اجراي طرح، يادآور شد: اجراي طرح پيشگيري از اعتياد در محيط  هاي آموزشي هزينه بر است كه بخشي از هزينه را بهزيستي و بخش ديگر را آموزش و پرورش مي  پردازد.وي خاطرنشان كرد: بهزيستي براي هر مدرسه، 200 هزار تومان در نظر گرفته است كه به دليل كمبود منابع برخي هزينه  ها را والدين دانش  آموزان تامين مي  كنند.بينازاده معتقد است؛ اجراي برخي طرح  ها مثل پر كردن اوقات فراغت دانش  آموزان، اجراي برنامه  هاي تفريحي، اردويي و غيره بسيار هزينه بالايي دارد كه خانواده  ها آن را متقبل مي  شوند.وي افزود: برنامه پيشگيري از اعتياد اجتماع محور، با توجه به شرايط زندگي و بومي افراد ساكن در استان  ها طراحي مي  شود و الزامي به يكسان بودن برنامه در سراسر كشور نيست.