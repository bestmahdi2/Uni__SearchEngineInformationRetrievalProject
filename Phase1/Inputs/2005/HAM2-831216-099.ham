انتقاد اتحاديه اروپا از نحوه انتخابات پارلماني قرقيزستان و تاجيكستان
بروكسل _ ايرنا: اتحاديه  اروپا با صدور بيانيه  ديگري  از رعايت  نشدن  الزامات  و تعهدات  سازمان  امنيت  و همكاري  در اروپا و ساير معيارهاي  بين المللي  انتخابات  مردمسالار در انتخابات  مجلس  قرقيزستان  ابراز تاسف  كرد.اتحاديه  اروپا در اطلاعيه  خود همچنين  از كوتاهي  دولت  قرقيزستان  در احترام  به  آزادي  مطبوعات  و اعمال  فشار بر رسانه هاي  مستقل  كه  در طول  رقابت هاي  انتخاباتي  افزايش  يافت ، ابراز نگراني  كرد.
با اين  حال ، اتحاديه  اروپا تصديق  كرد كه  اين  انتخابات  از ساير انتخاباتي  كه  در گذشته  برگزار شد، رقابتي تر بود و راي دهندگان  از ميان  نامزدهاي  اين  انتخابات  دست  به  انتخاب  واقعي  زدند.همچنين اتحاديه  اروپا با صدور بيانيه  ديگري  اعلام  كرد كه  در انتخابات  مجلس  تاجيكستان در زمينه  رعايت  تعهدات  سازمان  امنيت  و همكاري  در اروپا و ساير معيارهاي  بين المللي  انتخابات  مردمسالار كوتاهي  شده  است .
اتحاديه  اروپا در اين  بيانيه  كه  جمعه  شب  صادرشد اعلام كرد، در انتخابات  مجلس  تاجيكستان  مواردي  از نقض  مسلم  قانون  انتخابات  از جمله  ارايه  ندادن  اوراق شناسايي  هنگام  راي  دادن  و تخلفاتي  به  هنگام  شمارش  آرا مشاهده  شد.