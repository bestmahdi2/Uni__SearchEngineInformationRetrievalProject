پاسخ به پرسش پزشكي
ديستيميا
از دكتر روزنفلد سئوال شده است كه ديستيميا(افسردگي خفيف ولي مزمن)چيست و او پاسخ داده است كه اين بيماري اختلال مود كه عمدتاً نوجوانان و جوانان به آن مبتلا مي شوند ممكن است ارثي باشد و يا ناملايمات زندگي آن را باعث شود. اين بيماري از نوجواني و جواني شروع و چون نامحسوس است تا ميانسالي و بالاتر ادامه مي يابد. مبتلايان به آن مشكلات خوابيدن دارند، كم خوابند و يا زياد مي خوابند، كم حوصله، كم اشتهاء، كم اشتياق، گوشه گير و خجالتي هستند. هميشه از خستگي مي نالند. تحمل كار فكري طولاني را ندارند. زودتر از ديگران آماده كناره گيري هستند. منفي نگرند. سرگرمي ها را دوست ندارند. سرعت انتقال ندارند و نمي توانند تصميم سريع بگيرند و بي تصميمي بر مشكلات روزانه آنان مي افزايد. مردد هستند و اگر زن باشند، بيش از زنان ديگر آماده اشك ريختن هستند. راه درمان، مصرف داروهاي ضد افسردگي براي مدتي طولاني و تقويت روحيه و تلقين است. چنين افرادي مطلقاً نبايد الكل و مواد مخدر مصرف كنند.