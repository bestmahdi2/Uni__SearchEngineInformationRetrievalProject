سرقلمگيج ترين مسافران دنيا
دست وپا در تاكسي جا مي  گذارند
حسين غضنفري هر كسي تلفنش را گم كرده، دستش بالا! احتمال اينكه شما آن را در تاكسي جا گذاشته باشيد از همه بيشتر است. طبق گزارشي كه خبرگزاري آسوشيتدپرس منتشر كرده در 6 ماه گذشته، نزديك به 11 هزار و 300 لپ تاپ، 31 هزار و 400 كامپيوتر دستي و بيش از 200 هزار تلفن همراه در تاكسي هاي جهان جا مانده است. رانندگان تاكسي در 9 شهر جهان عنوان كردند كه علاوه بر اين اشيا، اجناس ديگري هم از مسافران تاكسي به جا مانده است. دست وپاي مصنوعي، 37 بطري شير و دندان مصنوعي از ديگر چيزهاي كشف شده در تاكسي ها بوده است.
يكي از رانندگان تاكسي در اين باره گفت: حتي يكي از مسافرانش، يك كودك نوزاد را در تاكسي جا گذاشت.
در تحقيقي كه از يكهزار راننده تاكسي صورت گرفت، مشخص شد مسافران در 6 ماه دوم سال گذشته سه برابر بيشتر از سال 2001 كامپيوترهاي دستي گم كرده اند. البته اغلب اوقات رانندگان با وجدان وسايل به جا مانده را به صاحبانشان پس داده اند. از هر 5 تلفن به جا مانده در تاكسي ها، 4 تاي آنها به نزد صاحبانشان برگشتند و همچنين از هر 20 كامپيوتر، 19 عدد توسط رانندگان تاكسي به سلامت تحويل صاحبان فراموشكار خود داده شدند. به نظر مي  آيد گيج ترين مسافران تاكسي ها در لندن  باشند، چرا كه آنها بيش از سايرين لپ تاپ هاي خود را در تاكسي جا مي  گذارند. البته دانماركي ها هم بيش از همه تلفن هاي همراه خود را در تاكسي گم مي  كنند.
در شيكاگو مسافران بيش از همه كامپيوترهاي دستي خود را جا مي  گذارند. يكي از مسافران اين تاكسي ها نامزد هاف گرانت بازيگر سينماي هاليوود است. وي علاوه بر دستگاه پخش كننده 3mp خود، كيف و موبايل خود را هم جا گذاشت. وقتي از خانم راننده خواسته شد تا وسايل نامزد هاف گرانت را به نزد او ببرد،او تنها امضاي خود را به عنوان تشكر تحويل خانم راننده داد. اين هم از مرام هاف گرانت.