كشف جسد نوزاد در خلخال
گروه حوادث: دختري جوان پس از رابطه خلاف با پسرعموي خود، نوزاد نامشروع را پس از تولد كشت و در چاه دستشويي همسايه انداخت.
روز گذشته فردي از اعضاي شوراي اسلامي روستاي تيل به پاسگاه انتظامي شهرستان خلخال مراجعه كرد و گفت كه دختري 22 ساله، به صورت غير شرعي وضع حمل نموده و نوزاد را كشته و در محل نامعلومي مخفي نموده است.
با دريافت اين گزارش ماموران انتظامي با كسب مجوز از مراجع قضايي وارد عمل شده و متهم را دستگير نمودند. وي در تحقيقات اوليه به پليس گفت سال گذشته با پسرعموي خود رابطه نامشروع برقرار كرده و از او حامله شده است.
او ادامه داد شب گذشته در حضور مادر و خواهر علي و مادر خودش پس از متولد شدن  بچه، او را خفه كرده و به چاه دستشويي همسايه انداخته اند. ماموران انتظامي با همكاري اعضاي شوراي محل جسد نوزاد را از چاه بيرون آوردند. تحقيقات در اين زمينه ادامه دارد.