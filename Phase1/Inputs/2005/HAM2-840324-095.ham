انفجار يك خودروي آمريكايي در افغانستان
ايرنا: چهار سرباز آمريكايي  بر اثر انفجار بمبي  در نزديكي  شهر قندهار در جنوب  افغانستان  مجروح  شدند.
به  گزارش  شبكه  تلويزيوني  سي ان ان ، سخنگوي  نيروهاي  آمريكا گفت ، انفجار زماني  روي  داد كه  نيروهاي  آمريكايي  در حاليكه  مشغول  گشت  زني در منطقه  بودند.
براساس  اين  گزارش ، مجروحان  اين  حادثه  بلافاصله  براي  مداوا به  پايگاه هوايي  نظاميان  آمريكايي  در قندهار منتقل  شدند.
ساير منابع  خبري  به  نقل  از يك  پليس  ارشد افغاني  اعلام  كردند كه  در اين  انفجار دستكم  پنح  سرباز آمريكايي  كشته  شده اند.
جنوب  و شرق  افغانستان  از سال  80 تاكنون  صحنه  درگيريهاي  متعددي  بين نيروهاي  آمريكايي  و شبه  نظاميان  طالبان  بوده  است .
در همين حال مقامات  وزارت  دفاع  افغانستان  خواستار روشن  شدن  موضع  دولت  روسيه  درقبال  افغانستان  شده اند.
پايگاه  اينترنتي  بي بي سي  روز دوشنبه  با انتشار اين  خبر افزود: اين  درخواست  پس  از آن مطرح  شد كه  سرگي  ايوانف  وزير دفاع  روسيه ، در اجلاس  روز پنجشنبه گذشته  كشورش  با سران  ناتو گفت : تنش هاي  اخير در شهر انديجان  ازبكستان ، از خاك  افغانستان  سازماندهي  شده  بود.
ايوانف  افزود: ما در اين  مورد تقريبا يقين  داريم.
از سوي ديگر خبرگزاري  باختر از پيوستن  18 تن  از فرماندهان  حزب  اسلامي  حكمتيار در ولايت  پكتيا به  نيروهاي  دولتي  افغانستان  خبر داد.
به  گزارش  اين  خبرگزاري ، اين  فرماندهان  در تماس  با كميسيون مصالحه  ملي  ولايت  پكتيا از مخالفت  با دولت  منصرف  شده اند.
والي  و رئيس  كميسيون  مصالحه  ملي  ولايت  پكتيا با استقبال از اقدام  فرماندهان  جدا شده  از حزب  اسلامي  حكمتيار، آنان  را به  مشاركت  در امر بازسازي ، تحكيم  ثبات  ملي ، پايان  جنگ  در افغانستان  و همگام  با مردم  افغان  ترغيب  كرد.