پيرامون
نمايشگاه معماري
نمايشگاه معماري با كامپيوتر از تاريخ 16شهريور در مجموعه دائمي   مان هنر نو آغاز شده و تا 13 مهر ادامه خواهد داشت. در اين نمايشگاه گزيده اي از پلان ها و نقشه هاي معماران شركت كننده به نمايش در مي آيد و تعدادي از ماكت هاي طراح هاي معماري ارائه مي شود.
همچنين نمايشگاه معماران بدون معماري نيز از تاريخ 11 آبان تا 5 آذر در همين مكان برپا مي شود. اين نمايشگاه به آثار معماراني مي پردازد كه معمارند اما در رشته هاي ديگري مانند عكاسي، مجسمه و گرافيك فعاليت دارند.
مان هنر نو در خيابان دكتر شريعتي، بالاتر از پل صدر، كوچه ميرزا پور، روبه روي پاساژ سهيل، شماره 33 قرار داد. علاقه مندان مي توانند همه روزه(به غير از پنج شنبه و جمعه)از ساعت 15 تا 20 از اين نمايشگاه بازديد كنند. براي دريافت اطلاعات بيشتر با شماره هاي 22201984 و 22201986 تماس بگيريد.
نمايشگاه تهران انتقال مي يابد
به نظر مي رسد بحث انتقال نمايشگاه بين المللي تهران بار ديگر جدي  مي شود. محل جديد نمايشگاه بين المللي تهران، شهر آفتاب در نزديكي بهشت زهرا و در كنار جاده(تهران _ قم)خواهد بود. گفته مي شود مراحل طراحي نمايشگاه جديد به پايان رسيده و ساخت آن نيز به زودي به سرانجام خواهد رسيد.
محل نمايشگاه كنوني كه قريب 40 سال از عمر آن مي گذرد، در گذشته نه چندان نزديك با توجه به حجم ترافيك بسيار اندك و به نسبت وضعيت حاضر، مناسب مي نمود، ولي اين روز ها وضعيت بسيار متفاوت است.
انتخاب كاربري مناسب براي مكان كنوني نمايشگاه، كه جوابگوي معادلات جديد در ابرشهر تهران باشد، بعد از انتقال نمايشگاه به محل جديد، بسيار چالش برانگيز است؛ نوعي از كاربري كه با توجه سطح وسيع اشغال و بحث ترافيك، مشكلات موجود نمايشگاه را در پي نداشته باشد.



تالار ارك تبريز
سالن تئاتر تبريز نمونه اي از شاهكارهاي معماري اوايل قرن معاصر بود كه توسط معماران روسي در باغ هاي مسجد جامع عليشاه بنا شد. اين بنا اقتباسي از چند تيپ ساختماني مشابه روسي در سه شهر سن پترزبورگ، تفليس و كي يف بود كه سالن هاي مذكور هنوز هم به حيات خود ادامه مي دهند.
احداث اين سالن از طرف فرمانده وقت در آذربايجان پايه گذاري شد و باوجود طولاني شدن زمان ساخت، سرانجام در سال 1306 ه.ش آماده بهره برداري و در شهريورماه همان سال افتتاح شد. در همين زمان، گروه هاي جديد هنري در تبريز تاسيس شد و نويسندگان وهنرمندان زيادي در آن، شروع به كار كردند. يكي از اين گروه ها هيتا نمايش بود كه پس از مدتي دست از فعاليت كشيد.
سالن تئاتر تبريز به علت داشتن گچبري هاي كم نظير و لژهاي مخصوص با گنجايش 700 نفر تماشاگر در ايران آن زمان، بي همتا بود. معماري تالار به گونه اي بود كه نياز به سيستم صوتي نداشت و نفرات نشسته در رديف اول و آخر، صدا را به وضوح و يكنواخت مي شنيدند.
بافت تاريخي شيراز احيا مي شود
تخريب بين الحرمين، تنها تخريب عمده داخل بافت تاريخي شيراز است و اكنون طرحي براي آن تهيه و به تصويب رسيده است. اين طرح به گونه اي است كه بخش هاي بافت را به يكديگر متصل مي كند و سيماي اوليه آن را برمي گرداند.
محمد حق نگر، شهردار بافت تاريخي شيراز در گفت وگو با ايسنا، با بيان اينكه عمليات اجرايي طرح بين الحرمين از يك ماه پيش آغاز شده، در پاسخ به اين پرسش كه پيش از اين، چه طرح هايي براي اين منطقه تهيه شده بود، اظهار داشت: بين الحرمين حدود هشت سال پيش، تخريب شد و در اين مدت، چند طرح هم براي آن داشتيم كه طرح آخر به تصويب رسيد و عمليات اجرايي آن آغاز شد.بافت تاريخي شيراز به مساحت 360 هكتار همچون نگيني در قلب شيراز است؛ سازمان ميراث فرهنگي و گردشگري، شهرداري، سازمان عمران و بهسازي، بنياد مسكن و شهرسازي و ديگر ارگان ها براي احياي بافت تاريخي شيراز برنامه هايي ارائه كرده اند.نمايشگاه معماري
نمايشگاه معماري با كامپيوتر از تاريخ 16شهريور در مجموعه دائمي   مان هنر نو آغاز شده و تا 13 مهر ادامه خواهد داشت. در اين نمايشگاه گزيده اي از پلان ها و نقشه هاي معماران شركت كننده به نمايش در مي آيد و تعدادي از ماكت هاي طراح هاي معماري ارائه مي شود.
همچنين نمايشگاه معماران بدون معماري نيز از تاريخ 11 آبان تا 5 آذر در همين مكان برپا مي شود. اين نمايشگاه به آثار معماراني مي پردازد كه معمارند اما در رشته هاي ديگري مانند عكاسي، مجسمه و گرافيك فعاليت دارند.
مان هنر نو در خيابان دكتر شريعتي، بالاتر از پل صدر، كوچه ميرزا پور، روبه روي پاساژ سهيل، شماره 33 قرار داد. علاقه مندان مي توانند همه روزه(به غير از پنج شنبه و جمعه)از ساعت 15 تا 20 از اين نمايشگاه بازديد كنند. براي دريافت اطلاعات بيشتر با شماره هاي 22201984 و 22201986 تماس بگيريد.
نمايشگاه تهران انتقال مي يابد
به نظر مي رسد بحث انتقال نمايشگاه بين المللي تهران بار ديگر جدي  مي شود. محل جديد نمايشگاه بين المللي تهران، شهر آفتاب در نزديكي بهشت زهرا و در كنار جاده(تهران _ قم)خواهد بود. گفته مي شود مراحل طراحي نمايشگاه جديد به پايان رسيده و ساخت آن نيز به زودي به سرانجام خواهد رسيد.
محل نمايشگاه كنوني كه قريب 40 سال از عمر آن مي گذرد، در گذشته نه چندان نزديك با توجه به حجم ترافيك بسيار اندك و به نسبت وضعيت حاضر، مناسب مي نمود، ولي اين روز ها وضعيت بسيار متفاوت است.
انتخاب كاربري مناسب براي مكان كنوني نمايشگاه، كه جوابگوي معادلات جديد در ابرشهر تهران باشد، بعد از انتقال نمايشگاه به محل جديد، بسيار چالش برانگيز است؛ نوعي از كاربري كه با توجه سطح وسيع اشغال و بحث ترافيك، مشكلات موجود نمايشگاه را در پي نداشته باشد.
تالار ارك تبريز
سالن تئاتر تبريز نمونه اي از شاهكارهاي معماري اوايل قرن معاصر بود كه توسط معماران روسي در باغ هاي مسجد جامع عليشاه بنا شد. اين بنا اقتباسي از چند تيپ ساختماني مشابه روسي در سه شهر سن پترزبورگ، تفليس و كي يف بود كه سالن هاي مذكور هنوز هم به حيات خود ادامه مي دهند.
احداث اين سالن از طرف فرمانده وقت در آذربايجان پايه گذاري شد و باوجود طولاني شدن زمان ساخت، سرانجام در سال 1306 ه.ش آماده بهره برداري و در شهريورماه همان سال افتتاح شد. در همين زمان، گروه هاي جديد هنري در تبريز تاسيس شد و نويسندگان وهنرمندان زيادي در آن، شروع به كار كردند. يكي از اين گروه ها هيتا نمايش بود كه پس از مدتي دست از فعاليت كشيد.
سالن تئاتر تبريز به علت داشتن گچبري هاي كم نظير و لژهاي مخصوص با گنجايش 700 نفر تماشاگر در ايران آن زمان، بي همتا بود. معماري تالار به گونه اي بود كه نياز به سيستم صوتي نداشت و نفرات نشسته در رديف اول و آخر، صدا را به وضوح و يكنواخت مي شنيدند.
بافت تاريخي شيراز احيا مي شود
تخريب بين الحرمين، تنها تخريب عمده داخل بافت تاريخي شيراز است و اكنون طرحي براي آن تهيه و به تصويب رسيده است. اين طرح به گونه اي است كه بخش هاي بافت را به يكديگر متصل مي كند و سيماي اوليه آن را برمي گرداند.
محمد حق نگر، شهردار بافت تاريخي شيراز در گفت وگو با ايسنا، با بيان اينكه عمليات اجرايي طرح بين الحرمين از يك ماه پيش آغاز شده، در پاسخ به اين پرسش كه پيش از اين، چه طرح هايي براي اين منطقه تهيه شده بود، اظهار داشت: بين الحرمين حدود هشت سال پيش، تخريب شد و در اين مدت، چند طرح هم براي آن داشتيم كه طرح آخر به تصويب رسيد و عمليات اجرايي آن آغاز شد.بافت تاريخي شيراز به مساحت 360 هكتار همچون نگيني در قلب شيراز است؛ سازمان ميراث فرهنگي و گردشگري، شهرداري، سازمان عمران و بهسازي، بنياد مسكن و شهرسازي و ديگر ارگان ها براي احياي بافت تاريخي شيراز برنامه هايي ارائه كرده اند.