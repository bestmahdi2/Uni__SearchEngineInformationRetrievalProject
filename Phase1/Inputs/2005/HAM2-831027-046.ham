تأمين اجتماعي فردا 62 درصد سهام كاغذ كاوه را عرضه مي كند
گروه بورس: تأمين اجتماعي فردا با عرضه سهام شركت كاغذسازي كاوه برنامه خود را براي خروج از سهام كاغذ و كارتن آغاز مي كند.
به گزارش خبرنگار ما مجموعه تأمين اجتماعي شامل شركت سرمايه گذاري و سازمان تأمين اجتماعي طي چند سال گذشته در ازاي طلب خود از دولت سهام چند شركت كاغذ و كارتن را به سبد دارايي هاي خود افزوده اند، اما ظاهراً سرمايه گذاري تأمين اجتماعي ترجيح داد حالا كه بازار سهام كاغذ تا حدودي داغ است، سهام خود را در كاغذ سازي كاوه بفروشد.
تأمين اجتماعي سهامدار يكي از بزرگترين كارتن سازي هاي كشور به نام كارتن ايران نيز هست، احتمال آن مي رود كه در ادامه اين روند سهام اين شركت نيز در بورس تهران عرضه شود.
قرار است فردا(دوشنبه)62درصد سهام كاغذسازي كاوه از سوي سازمان تأمين اجتماعي و شركت سرمايه گذاري تأمين اجتماعي با قيمت پايه 750 تومان در بورس تهران فروخته شود.
سهام قابل عرضه در حدود 5/15 ميليون سهم برآورد شده، كه با قيمت پايه 750 تومان به فروش خواهد رسيد. اين ميزان سهام در تالار اصلي بورس تهران عرضه مي شود. كارگزاري «كيميا سهم» به عنوان كارگزار عرضه كننده وارد اين دادوستد عمده خواهد شد.