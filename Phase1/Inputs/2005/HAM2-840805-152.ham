ديدار معاون اول رئيس جمهور با نخست وزير روسيه
ايرنا: پرويز داوودي  معاون  اول  رئيس  جمهوري  ايران  ديروز در مسكو با ميخاييل  فرادكوف  نخست  وزير روسيه  ديدار كرد.
نخست  وزير روسيه  در اين  ديدار به  مواضع  نزديك  دو كشور در بيشتر مسائل بين المللي  و منطقه اي  اشاره  كرد.وي  گفت : ما از اين  كه  دو كشور در مورد بيشتر موضوعات  بين المللي  و منطقه اي  از ايجاد ساختار چند قطبي  جهان  گرفته  تا شركت  سازمان  ملل  در حل  و فصل  مسائل  عراق  و افغانستان ، از مواضع  مشترك  و نزديك  برخوردارند رضايت داريم .
فرادكوف  گفت : روسيه  آماده  است  تا نه  تنها گفت  و گوهاي  سياسي  بلكه همكاريها در همه  زمينه ها را با ايران  گسترش  دهد.
نخست  وزير روسيه  به  حمايت  ايران  از پيشنهاد روسيه  در گسترش  همكاريها با سازمان  كنفرانس  اسلامي اشاره  كرد و گفت : روسيه  نيز به نوبه  خود بطور فعالانه  از پيوستن  ايران  به  سازمان  همكاريهاي  شانگهاي  به  عنوان  ناظر حمايت مي كند.
وي  گفت : ما معتقديم  كه  شركت  شما در اجلاس  امروز شوراي  نخست  وزيران سازمان  شانگهاي  باعث  افزايش  كارآيي  و تعميق  همكاريها بين  كشورهاي  مابه  ويژه  در مبارزه  با تروريسم  بين المللي  و قاچاق  مواد مخدر مي شود.پرويز داوودي  همچنين در حاشيه اجلاس  كشورهاي  عضو پيمان شانگهاي  در مسكو بسر مي برد امروز در اين  ديدار همچنين  عزم  راسخ  ايران براي  گسترش  روابط با كشورهاي  شرق ، آسياي  شرقي  و ميانه  را مورد تأكيدقرار داد.
ساگين  ال بك  دورج  نخست  وزير مغولستان  كه  كشورش  به عنوان  ناظر در اجلاس  شانگهاي  عضويت  دارد نيز علاقمندي  اين  كشور براي  گسترش  روابط با ايران  با توجه  به  سوابق  تاريخي ، فرهنگي  و اشتراكات  موجود دو كشور را بيان  داشت .معاون  اول  رئيس  جمهوري  ايران  نيز گفت  ما در سالهاي  اخير شاهد بهبود روابط ايران  و مغولستان  در زمينه هاي  اقتصادي ، معادن  و سرمايه گذاري  مشترك  هستيم .معاون اول رئيس جمهوري همچنين در حاشيه اجلاس نخست وزيران كشورهاي عضو سازمان همكاري هاي شانگهاي در مسكو با نخست وزير تاجيكستان ديدار كرد. طرفين در اين ديدار روابط دو جانبه را در سطح مطلوبي ارزيابي كرده و خواستار تعميق آن شدند.