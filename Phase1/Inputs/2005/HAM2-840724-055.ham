ادغام بازار پول و سرمايه به صلاح اقتصاد ايران نيست
ايلنا: خريد سهام به وسيله بانك  ها و ادغام بازار پول و سرمايه به صلاح اقتصاد كشور نيست.
مسعود دانشمند، عضو هيات نمايندگان اتاق بازرگاني و صنايع و معادن تهران، گفت: تا زماني كه بازار سرمايه و اقتصاد مردمي نشود، بورس از حالت ركود خارج نخواهد شد هدف از تشكيل بورس اين نيست كه پول بانك  ها وارد بورس شده و ادغام در بازار پول و سرمايه ايجاد شود؛ بلكه هدف اين است كه سرمايه  هاي خود مردم وارد عرصه توليد شود و آنها اين اطمينان را داشته باشند كه در اين فرآيند ضرر نخواهند كرد.
او گفت: براي شروع حركت سرمايه  ها به سمت بورس بايد بانك  ها به مردم وام دهند تا سهام بخرند، اين تنها راه حلي است كه مي  توان مردم را وارد بازار كرد؛ زيرا تا زماني كه بورس مردمي نشود چشم اندازها تحقق نمي يابد.
وي   تصريح كرد: عمل خريد سهم توسط بانك  هاي دولتي عملا با پيش فرض كوچك شدن دولت منافات دارد؛ زيرا دوباره بانك  ها پول به بازار سرمايه تزريق كرده و شركت  هاي سرمايه  گذاري وابسته به آن  ها سهام خريده و رشد بادكنكي بورس حادث خواهد شد كه تحقق آن بازار سرمايه را آسيب پذير مي  كند؛ به نحوي كه اگر زماني بانك  ها از خريد سهام منع شده يا اتفاق ديگري بيفتد شاخص  ها افت پيدا مي  كند.