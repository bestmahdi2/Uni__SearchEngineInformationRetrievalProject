گزارش فرانس پرس از بهبود شرايط در بورس تهران
ايرنا: خبرگزاري فرانسه از تهران به نقل از تحليلگران گزارش داد: بورس تهران در ميان فرصتي مناسب توانسته است كه مسير نزولي خود را معكوس كند و بهبود يابد.
يكي از كارشناسان اقتصادي گفته بود: اكنون مديران اقتصاد كشور، مديران عامل بانك ها و دبيركل بورس انتخاب شده اند و قيمت سهام در بورس طي روزهاي آينده افزايش چشمگيري خواهد يافت.
دكتر علي صالح آبادي نيز كه به عنوان دبيركل جديد سازمان بورس اوراق بهادار فعاليت خود را آغاز كرده، مهمترين ابزار مورد اختلاف بازار سرمايه را «حق اختيار معامله» ذكر كرده و افزوده است: شفاف سازي اين موضوع موجب رشد و توسعه بازار سرمايه خواهد شد.