محمدعلي طالبي:
سينماي ملي توليد آثار سطحي را كمتر مي كند
ايرنا: محمدعلي  طالبي  كارگردان  سينما گفت : رجعت  به  گذشته  و توليد آثار فاخر در قالب  سينماي  ملي  زمينه  كمرنگ شدن  توليد و ارايه  فيلم هاي  سطحي  عاشقانه  در سينماست .
وي  افزود: بحث احياي  سينماي  ملي  و هويت  بومي در سينما امروز در تقابل  با توليد و عرضه آثار سطحي  مطرح  شده  است .
كارگردان  فيلم هاي  توآزادي  و كيسه  برنج  تصريح  كرد كه  شعار حمايت  از سينماي  ايران  و فعالان  اين  عرصه  بايد در دوره  جديد اجرايي  شود.طالبي  يادآورشد: سينماي  ما اساسا پس  از انقلاب  اسلامي ملي  و بومي  بوده  اگر چه  در دوراني  با فراز و نشيب  روبرو بوده  است .
وي  به  شاخصه هاي  سينماي  ملي  اشاره  كرد و گفت : سينمايي  كه  براساس  منافع ملي  و عمومي و با توجه  به  علايق  جامعه  ايراني  با نگاه  بين المللي  شكل گرفته  شود، ملي  تلقي  مي شود.اين  فيلمساز، تنوع ، جذابيت ، چند صدايي  و شناخت  فرهنگي  را از شاخصه هاي  آثار سينماي  فرهنگي  برشمرد و گفت : نبايد به  عنوان  سينماي  ملي ، فيلم  صرفا براي  مصرف  داخلي  ساخت .