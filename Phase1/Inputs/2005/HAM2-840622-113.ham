رييس دانشگاه علوم پزشكي گلستان:
آنفلوآنزاي مرغي استان گلستان را تهديد مي كند
مهر: رييس دانشگاه علوم پزشكي و خدمات درماني استان گلستان گفت: باتوجه به اعلام سازمان بهداشت جهاني، گلستان يكي از استانهاي در معرض خطر آنفلوآنزاي مرغي است.
بنابراين گزارش، دكتر شهريار سمناني در كار گروه بهداشت، درمان و آموزش استان افزود: بيماري هاي عفوني حد و مرز نمي شناسد به همين منظور بايد مرزها را كنترل كرد.وي با بيان اينكه همجواري با كشورهايي كه از نظر بهداشتي در فقر به سرمي برند موجب شده بيماري  ازگوشت شكاري و مرغ زنده به انسان منتقل شود، به فقدان تشخيص اين بيماري در مراحل اوليه اشاره كرد و گفت: با توجه به يكسان بودن علايم اين بيماري با سرماخوردگي، تشخيص آنفلوآنزاي مرغي در مراحل اوليه غيرممكن است.
سمناني با بيان اينكه از آنجا كه عامل انتقال اين بيماري پرندگان وحشي و مهاجر هستند كنترل اين بيماري امكان پذير نيست، تصريح كرد: آنفلوآنزاي مرغي دشمن دستگاه تنفسي است و باعث نارسايي شديد تنفسي مي شود.
رييس دانشگاه علوم پزشكي و خدمات درماني استان گستان با اشاره به اقدامات صورت گرفته در اين استان براي مقابله با به اين بيماري، گفت: منع فروش پرندگان در بازارهاي هفتگي، جمع آوري مرغ هاي زنده، آموزش مرغداران و تشكيل گروه هاي دامپزشكي برخي از اقدامات انجام گرفته است.وي افزود: مكاتبه با شبكه هاي دامپزشكي، فعال سازي پست هاي قرنطينه استاني، تشكيل فوق العاده كميته فني طيور استان و خونگيري از پرندگان مهاجر از ديگر برنامه هاي انجام شده براي مقابله و پيشگيري از بيماري آنفلوآنزاي مرغي بوده است.