پيام مديريت
20 توصيه اداري و اخلاقي براي بهبود عملكرد كاركنان
مهشيد باستاني پور مقدم
بهبود عملكرد كاركنان، يكي از راه هاي پويا نگهداشتن نيروهاي انساني است. اگر بتوانيم كاركنان را به دانش روز مسلح و مجهز نماييم، به طور قطع سازماني بالنده و محيطي پرتلاش و زنده خواهيم داشت. بيست توصيه مهم اداري و اخلاقي را كه مي تواند در بهبود عملكرد كاركنان و ارتقاي سطح عملكرد آنها در تمامي مؤسسات دولتي و غيردولتي مؤثر باشد، فهرست كرده ايم.
ده توصيه اداري
1. اهداف سازمان و واحد خود را دوباره مرور كنيد و بر آنها مسلط باشيد.
2. به مستندسازي فعاليت ها به روش علمي بپردازيد.
3. خود را با دانش روز تطبيق دهيد و از تكرار بپرهيزيد و با شركت در دوره هاي آموزشي از تغييرات استقبال كنيد.
4. اگر اختيار به شما تفويض شده، از آن در جهت مطلوب و سازنده استفاده كنيد.
5. ارتباط مستحكم و مطلوبي با همكاران و مديران سازمان داشته باشيد.
6. مطيع قوانين باشيد و در اجراي امور به طور سنجيده عمل كنيد.
7. از وسايل، امكانات و تجهيزاتي كه در اختيار شماست، به خوبي بهره برداري كنيد.
8. به توسعه مهارتهاي حرفه اي و تعميق بينش و تغيير نگرش خود اقدام ورزيد.
9. سلسله مراتب اداري و سازماني را رعايت نموده و حد و مرزها را بشناسيد.
10. از عملكرد و رفتار خود به طور مداوم ارزيابي داشته باشيد و در رفع و برطرف ساختن ضعف و عيوب بكوشيد و همواره فعاليت هاي خود را بررسي و تجزيه و تحليل نماييد.
ده توصيه اخلاقي
1. هدف نهايي از كاركردن را رضايت حق تعالي بدانيد.
2. صبر و حوصله و توكل و سعه صدر را عامل مهم در موفقيت كارهاي خود بدانيد.
3. به آراستگي شخصي و زيبايي محيط و حفظ بهداشت و ايمني محل كار خود اهميت بدهيد.
4. از خودكامگي و كبر و غرور بپرهيزيد و كاركنان كم تجربه را ياري دهيد و از تجربيات ديگران بيشتر بهره برداري كنيد.
5. بي جهت به اين و آن اطلاعات ندهيد و از شايعه پراكني و توجه به شايعات بپرهيزيد.
6. در برخورد با همه همكاران، جانب احترام را پيش بگيريد و از بكاربردن عبارات غيراخلاقي بپرهيزيد.
7. در پي توجيه اشتباهات و خطاهاي خود نباشيد و اگر قصوري از شما سرزد، شجاعانه عذرخواهي كنيد.
8. از زير كارها شانه خالي نكنيد و از كم كاري و تنبلي و غلط كاركردن بپرهيزيد.
9. در مراسم عبادي _ سياسي و فعاليت هاي اجتماعي سازمان خود مجدانه و به دور از ريا شركت كنيد.
10. از تك روي و چاپلوسي و ترشرويي، دروغگويي و ساير صفات بد به شدت پرهيز كنيد.