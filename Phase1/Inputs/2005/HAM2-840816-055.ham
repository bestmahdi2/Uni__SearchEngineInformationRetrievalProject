سموم علف كش هم به جمع پر طرفدارها پيوست
گروه بورس: بيشترين دستور خريدهاي صادر شده روز گذشته متعلق به شركت هاي توليد سموم علف كش و كربن ايران بود كه تحويل كارگزاران بورس اوراق بهادار تهران شد.
به گزارش «همشهري» در اين روز 156 نفر براي خريد 925 هزار و 55 سهم كربن ايران به ارزش 4/2 ميليارد ريال و 61 نفر براي خريد 300 هزار و 407 سهم سموم علف كش به ارزش 8/2 ميليارد ريال به كارگزاري ها مراجعه كردند.براساس اين گزارش سهام 6 شركت سرمايه گذاري غدير، سرمايه گذاري مسكن، چادرملو، داروپخش، سايپا و ايران خودرو نيز روز گذشته بازارگرداني شد تا به روان شدن بازار كمك شود.
در اين روز كاري سهام سرمايه گذاري ساختمان و سرمايه گذاري غدير بيشترين فروشنده را داشت به طوري كه 611 برگه دستور فروش براي 4 ميليون و 30 هزار و 724 سهم سرمايه گذاري ساختمان به ارزش 14 ميليارد ريال صادر شد و 273 نفر نيز براي فروش دو ميليون و 656 هزار و 822 سهم سرمايه گذاري غدير به ارزش 11 ميليارد ريال برگه دستور فروش پر كردند.
نيرو ترانس، لوله و تجهيزات سديد، سيمان هرمزگان، لاستيك دنا، پتروشيمي فارابي و معادن منگنز از جمله شركت هاي حاضر در جدول عرضه ديروز بورس تهران بودند.