استفاده  از ميدان  هاي  قوي  مغناطيسي  براي  درمان  افسردگي  شديد
محققان  مي گويند تحريك  مغز از روي  جمجمه  با استفاده  از ميدان  هاي  قوي  مغناطيسي  مي تواند در درمان  افسردگي  هاي  شديد موثر باشد.
به  نوشته  آخرين  شماره  نشريه  روانپزشكي  بريتانيا در حال  حاضر در درمان  موارد شديد افسردگي  از شوك  الكتريكي استفاده  مي شود كه  ممكن  است  تا چند هفته  حافظه  را مختل  كند.
در روش  جديدي  كه  محققان  به  كار برده اند به  جاي  استفاده  از جريان  برق  از ميدان  هاي  مغناطيسي  قوي  كه در اطراف  سر ايجاد مي شود كمك  گرفته  مي شود.
نتايج  بررسي  ها نشان  مي  دهد استفاده  از ميدان  هاي  مغناطيسي  موجب  مي شود پنجاه  درصد از بيماران  بهبود نسبي  پيدا كنند و مي توان  افسردگي  آنها را با روش  هاي  معمولي  درمان  يعني  دارو يا روان  درماني  كنترل  كرد.
در روش  جديد كلافي  از سيم  روي  پيشاني  بيمار قرار داده  مي شود و با عبور دادن  جريان  برق  يك  ميدان  مغناطيسي  قوي  به  وجود مي  آيد كه  مغز را تحت  تاثير قرار مي دهد.