تاريخچه شاتل
برنامه مفصل و گسترده فضايي ايالات متحده كه با پژوهش هاي پرهزينه هيجان برانگيز و سنگين و پيچيده قابل ملاحظه تا فرود فضاپيماي آپولو 11 تا سال 1969 ميلادي بر كره ماه پي گرفته شد از سال 1981 با به ثمر رساندن طرح ديرپاي «فقط سفر رفت و برگشت به مدار زمين» ادامه يافت. طرح مورد بحث متمركز شد صرفاً بر انجام گردش هاي علمي و تجربي كمابيش يك هفته اي يا اندك زماني بيشتر بر يكي از مدارات زمين با مركبي مطلوب به نام شاتل يا اتوبوس فضايي كه از آغاز خدمتش با چندين سرنشين معمولاً يك چشم به زمين داشت و يك چشم بركهكشان و فضاي بيكران. از شاتل، اين مركب تيزپاي براي پرتاب به مدار زمين به تدريج چندين فروند ساخته شد. نخستين آن به نام كلمبيا در سال 1981 مأموريت دوروزه اش را به مدار زمين با موفقيت به انجام رسانيد ولي در سال 2003 هنگام بازگشت در برخورد با جو زمين منفجر شد.
دومين شاتل به نام چلنجر يا رقيب در سال هاي 1983 و 84 به مدار زمين رفت ولي در سفر سال 1986 دقايقي پس از پرتاب دچار انفجار شد و از هم پاشيد. از سومين آن به نام ديسكاوري يا اكتشاف در سال هاي 1988 و 1990 پس از رعايت تحقيق فني كل پروژه شاتل تا رفع نقايص و اشكالات آن كه تقريباً چهار سال به طول انجاميد براي پيگيري پژوهش هاي مداري استفاده شد.
ديسكاوري هم اكنون بار ديگر در مدار زمين است. در سال 1993 endeavourيا كوشش كه مدارگردي بود براي تعمير موفقيت آميز تلسكوپ فضايي هابل استفاده شد. در سال 1995 هم شاتل ديگري به نام آتلانتيس(نام يك جزيره)به مدار زمين ارسال شد و پس از ملاقات با ايستگاه فضايي مير روسيه به زمين بازگشت و اما به اين نكته بايد توجه كرد كه همواره بعد از سوانحي كه براي شاتل ها پيش آمده بود اين ديسكاوري بوده كه به فضا ارسال مي شد. اما اين بار خود ديسكاوري دچار سانحه شده است. البته شاتل ديسكاوري در حال انجام مأموريت خود در ايستگاه فضايي بين المللي است.
اما يك مسئله جدي باعث بروز نگراني هاي بسياري شده است اينكه يك سراميك حدود چهار سانتي متري و يك تكه بزرگ جدار شاتل به هنگام پرتاب به مدار از شاتل جدا شده و فرو افتاده است.
در اين شرايط است كه وضع ديسكاوري تا بازگشت سالمش به زمين پس از پايان مأموريتش به دقت دنبال مي شود اما آِيا به راستي ديسكاوري مي تواند آيلين كالينز و همراهانش را به زمين برگرداند يا آيلين كالينز و همراهانش بايد منتظر فضاپيماي آتلانتيس باشندفردا( دوشنبه)معلوم خواهد شد.