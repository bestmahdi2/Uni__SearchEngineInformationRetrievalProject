ليگ قهرمانان اروپا در اوج
حسن حيدري: در آخرين بازي ها از مرحله مقدماتي ليگ قهرمانان اروپا امشب 8 بازي در 8 شهر اروپا برگزار مي شود.در گروه a اين بازي ها،تيم بايرن مونيخ در يك بازي تشريفاتي در بلژيك به مصاف اف.ث.بروژ مي رود. با توجه به اين كه بايرن با 12 امتياز در صدر گروه قرار دارد براي حفظ صدرنشيني بايد حريف را مغلوب كند. در وين تيم راپيد اين شهر نيز به مصاف يوونتوس مي رود.اوضاع در گروه b نيز مثل گروه a است و تيم هاي آرسنال و آژاكس كه صعودشان قطعي شد در هايبوري به مصاف هم مي روند. آرسن ونگر كه تيمش در ليگ قهرمانان چهره خوبي به نمايش گذاشته عقيده دارد كه آرسنال پتانسيل قهرماني را دارد و در صورتي كه حادثه اي رخ ندهد به اين عنوان نائل مي شود.آرسنال در بازي رفت آژاكس را در خانه اش مغلوب كرده بود. در بازي ديگر اين گروه اسپارتاپراگ با تون ديدار مي كند.
تيم  فوتبال  اودينزه  ايتاليا كه  اولين  حضور خود را در رقابت هاي  جام باشگاه هاي  اروپا تجربه  مي كند، در صورت  كسب  يك  امتياز در ديدار امشب اين  تيم  مقابل  بارسلونا، به  مرحله  حذفي  اين  رقابت ها صعود خواهد كرد.كسب  يك  نتيجه  مساوي  در بازي  خانگي برابر بارسلونا كه  حضورش  در مرحله  بعدي  قطعي  شده است ، براي  اودينزه  كافي است  تا به  مرحله  بعدي  گام  بگذارد. تيم  اودينزه  كه  در حال  حاضر در رتبه  دهم  ليگ  فوتبال  ايتاليا قراردارد، همچنين  در صورتي  كه  تيم  فوتبال  وردربرمن  آلمان  در خانه  خود مغلوب تيم  پاناتينايكوس  يونان  شود، در صورت  شكست  مقابل  بارسلونا نيز جواز حضور بعدي  را كسب  خواهدكرد.سرزه  كاسمي سرمربي  تيم  اودينزه  بعد از شكست  دو بر صفر تيمش  در روزيكشنبه  مقابل  ليورنو گفت : به  نظر مي رسد كه  ما يك  تيم  در ليگ  اروپا ويك  تيم  در سري  آ ايتاليا داريم .
وي  اين  وضع  را اينگونه  توصيف  كرد: اين  كه  ما در ليگ  اروپا حضور داريم ، به  اين  معني  نيست  كه  هميشه  خاويار مي خوريم . ما گاهي  به  نان  نيز نيازداريم .
تيم  اودينزه  در ديدار امشب با بارسلونا، مهاجم  اصلي  خود وينچنزوياكوئنتا را در اختيار ندارد اما والرئو برتوتو كاپيتان  اين  تيم  ازبند مصدوميت  رهايي  يافته  و مي تواند بازي  كند. بارسلونا در ديدار رفت  كه  درماه  سپتامبر در ورزشگاه  نيوكمپ  برگزارشد با نتيجه  4 بر يك  پيروز شد، اما اين  تيم  اسپانيايي  خاطره  خوشي  ازآخرين  رويارويي  با يك  تيم  ايتاليايي  در آن كشور در چهارچوب  رقابت هاي  ليگ باشگاه هاي  اروپا ندارد.گروه d تنها گروهي است كه امشب همه چيزش مشخص مي شود. تيم ويارئال در بازي حساسي در خانه با ليل ديدار مي كند و بنفيكا نيز در پرتغال با منچستر يونايتد پيكار مي كند.در اين گروه ويارئال با،7ليل و منچستر با 6 و بنفيكا با 5 امتياز در مكانهاي اول تا چهارم قرار دارند.