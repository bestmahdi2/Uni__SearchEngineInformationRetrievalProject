7 كشته در انفجار استانبول
ايسنا: براثر انفجاري در يك آپارتمان در استانبول، دو تن كشته و پنج تن زخمي شدند. پليس گفت: اين دو تن در حال تهيه مواد منفجره بوده اند كه انفجار اين مواد باعث شد آنها از كمر به پايين تكه تكه شوند.
به گزارش خبرگزاري رويتر، پليس استانبول طي بيانيه اي اعلام كرد: هنوز هويت كشته شدگان اين انفجار مشخص نيست. گزارش هاي قبلي از زخمي شدن شش تن حكايت داشت.
در اين بيانيه كه از سوي خبرگزاري آناتولي تركيه مخابره شد، آمده است: يقينا اين انفجار زماني رخ داده كه اين افراد در حال تهيه مواد منفجره بودند.رئيس پليس تركيه در جمع خبرنگاران گفت: برخلاف گزارش هاي قبلي، اين حادثه به دليل انفجار گاز طبيعي نبوده است.