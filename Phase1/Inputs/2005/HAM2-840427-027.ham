پناهگاه لاك پشت ها
زماني كه يك بسته پستي مي رسد يا زنگ در خانه به صدا در مي آيد، دبي زاچووسكي هرگز نمي داند كه چه چيزي در انتظارش است. شايد تنها يك لاك پشت باشد كه در اطراف دالان جلويي خانه او در اسپرينگ فيلد در حال خراميدن بوده يا سر خود را از صندوق خانه بيرون آورده است. از بازارهاي خريد و فروش حيوانات دست آموز در آفريقاي جنوبي گرفته تا بازارهاي مواد غذايي سنگاپور، همه او را به عنوان ناجي زندگي سخت پوستان مي شناسند.
اين زن سياهپوست 43 ساله، 24 ساعت زندگي خود را وقف لاك پشت هاي آبزي و خاكزي مي كند. در هر زمان مشخصي او مشغول مراقبت از حدود 100 تا 250 جاندار سخت پوست است. هر قسمت از پناهگاه زيرزميني او مكاني مطلوب براي يك لاك پشت آبزي يا خاكزي است كه تحت نظارت مركز بازيابي لاك پشت ماساچوست قرار دارد.
تنها تعدادي از لاك پشت ها داراي اسم هستند،  اما همگي داراي خصوصيات منحصر به فردي هستند. براي مثال ميس ماگو لاك پشتي است كه به پشت مي خوابد يا خانم زاچووسكي به مارك اشاره مي كند؛ يك لاك پشت آبزي خالدار كه در جاده پندلتون در چيكوپ و مايل ها دور از هر گونه مرداب پيدا شده است. هر كدام از اين لاك پشت ها از پناهگاه طبيعي و با صفاي خود به خانه زاچووسكي آمده اند. او درباره تعداد زيادي از لاك پشت هايي كه به وي تحويل داده شده اند مي گويد: مردم تصور مي كنند كه اين كار تنها 20 دلار هزينه دارد، پس چرا 200 دلار به يك دامپزشك بپردازند. وي مي گويد: تنها موردي كه من مي توانم با آنها همدردي كنم اين است كه آنها تاكنون 600 دلار هزينه كرده اند و لاك پشت بهتر نشده است. بنا به گفته دكتر چالز اينيس، دامپزشك مراكز دامپزشكي در بيمارستان حيوانات وست بورا آمريكا،  بيشترين صدمات رايج كه متوجه لاك پشت هاي وحشي و محلي است، بلعيدن طعمه هاي ماهيگيري و صدمات وارده توسط وسائل نقليه موتوري است. براي حيواناتي كه از بازارهاي غذايي آسيا وارد آمريكا مي شوند، وضع نامناسب بهداشتي اين حيوانات در نتيجه آبزدايي، سوءتغذيه و وجود انگل هاست. در حالي كه يك سگ يا گربه را مي توان براحتي در هر بيمارستان دامپزشكي محلي معاينه كرد، اما تنها تعداد اندكي از مردم در مورد درمان لاك پشت هاي آبزي و خاكزي دانش تخصصي دارند.
پروسه تشخيص بيماري و درمان فقط يكي از حيوانات ممكن است و سالها قبل از بهبودي كامل طول بكشد. دكتر اينيس مي گويد: آنها قادرند بخوبي به اطراف خود نگاه كنند، حتي هنگامي كه مريض هستند و مي توانند براي ماه ها بيماري  خود را مخفي نگه دارند. گاهي اوقات زماني كه شما پي مي بريد كه چه عاملي سبب اين بيماري بوده است، شگفت زده مي شويد كه آنها چگونه براي مدت طولاني با اين بيماري مواجه بوده اند.
اين كار براي زاچووسكي بيش از 12 سال قبل شروع شد. زماني كه وي يك لاك  پشت را براي پسرش خريداري كرد، متوجه شد كه جانور خانگي آنها مريض است، جست و جو براي يك دامپزشك حاذق وي را به آپتون رهنمون كرد. وي با همكاري نزديك دكتر توانست لاك پشت را درمان كند و بزودي با درخواست از دكتر، وظيفه مراقبت از تعداد بيشتري را بر عهده گرفت. قبل از اينكه او به هدف خود دست يابد، زندگي خود را وقف التيام و يافتن خانه هايي براي لاك پشت هاي مصدوم و بي خانمان كرد. در 27 ژوئن 2001، سازمان غيرانتفاعي وي به ثبت رسيده و هم اكنون يك هيات مديره عامل، وظيفه حمايت از بقاي حيوانات را به عهده دارد. اينيس عنوان مي كند: در صورتي كه مردم لاك پشت هاي مصدوم را در سواره روها پيدا كنند، آنها مي توانند لاك پشت ها را براي درمان به افراد يا مكان هاي خاصي تحويل دهند. هدف بلند مدت زاچووسكي براي اين سازمان غيرانتفاعي، يافتن يك كلينيك درماني تمام وقت براي لاك پشت هاي آبزي و خاكزي است. وي فعالانه به بچه ها و دانش آموزان در مورد خطرات موجود براي حيوانات از قبيل معاملات تجاري حيوانات اهلي، بازارهاي غذايي و خرابي زيستگاه ها آموزش مي دهد. سازمان او اميداوار به آينده اي است كه طي آن اين گونه هاي در معرض نابودي از سود جويي ها در امان بمانند.