تمديد آيين نامه بازنشستگي مشاغل سخت
ايسنا: سرپرست معاونت فني و درآمد سازمان تأمين اجتماعي اعلام كرد: مهلت اجراي آيين نامه فعلي قانون بازنشستگي در مشاغل سخت و زيان آور تا پايان شهريور ماه امسال تمديد شد.
فرخ ملكوندفرد افزود: قانون بازنشستگي در كارهاي سخت و زيان آور سال 80 به تصويب نهايي مجمع تشخيص مصلحت نظام رسيد كه تشخيص مشاغل سخت و زيان آور و نحوه احراز توالي و تناوب اشتغال و... براساس آيين نامه اي است كه توسط سازمان تأمين اجتماعي و وزارتخانه هاي «كار و امور اجتماعي» و «بهداشت، درمان و آموزش پزشكي» تهيه شده و به تصويب هيأت دولت رسيده است.
وي با اشاره به اين كه بر اساس ماده 18 آيين نامه، اجراي مقررات قانون مشاغل سخت و زيان آور تا پايان برنامه سوم توسعه(سال 83)تعيين شده بود،گفت: با توجه به ضرورت ايجاد تغييراتي در آيين نامه فعلي وزارتخانه هاي كار و امور اجتماعي و بهداشت، درمان و آموزش پزشكي و سازمان تامين اجتماعي در جلسات كارشناسي پيش نويس اوليه آن نيز تهيه شده است، اما به منظور عدم ايجاد وقفه در امور بيمه شدگان، دولت مصوب كرد تا پايان شهريور ماه سال جاري آيين نامه فعلي تمديد شود.