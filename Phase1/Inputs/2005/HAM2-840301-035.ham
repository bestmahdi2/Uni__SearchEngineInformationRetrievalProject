همايش گراميداشت فردوسي در دانشگاه قم برگزار شد
مهر: همايش گراميداشت حكيم ابوالقاسم فردوسي، شاعر پرآوازه ايراني در دانشگاه قم برگزار شد.
دكتر مير جلال  الدين كزازي، استاد دانشگاه طي سخناني در اين همايش با اشاره به اهميت كار فردوسي در سرودن شاهنامه و زنده نگه داشتن زبان فارسي، گفت: اگر جايي باشد كه ما در آن جا سرآمد جهان باشيم، آن سخن فارسي است كه بي  شك بزرگ  ترين نماينده آن فردوسي است.
وي با بيان اين  كه در اين زمان بايد بيش از هر زمان ديگر نسبت به پاسداشت فردوسي همت گماشت، خاطرنشان كرد: تمام ايرانيان، به ويژه جوانان ايراني كه نويد بخش آينده كشور هستند امروز بيش از هر زماني به فردوسي و شاهنامه ارزشمند او نيازمندند.
كزازي همچنين افزود: در اين زمانه ناپايدار و لغزان كه دم به دم رنگي ديگر مي  يابد، اگر بخواهيم ايراني بمانيم چاره  اي جز آن نداريم كه به شاهنامه باز گرديم.دكتر كزازي همچنين گفت: شاهنامه، شالوده حيثيتي و هستي فرهنگي ما است و تا شاهنامه با ماست بيمي از گزند روزگاران نداريم.