هشدار به مسافران پايان شهريور
جاده هاي مازندران 75 نقطه حادثه خيز دارد
ايرنا: فرمانده  پليس  راه  استان  مازندران  گفت : 75 نقطه  بحراني  و مرگبار در جاده هاي  اين  استان  وجود دارد.
سرهنگ «سيف  الله  دلاويز» افزود: در مجموع  201 نقطه  حادثه  خيز در جاده هاي  اين  استان  وجود دارد كه  براساس  اعلام  كارشناسان  ناجا 75 نقطه  بحراني  تشخيص  داده  شد كه  نيروهاي  ويژه  انتظامي  در اين  نقاط  بحراني  مستقر شده اند.
وي  تصريح  كرد: طبق  آمار موجود 75 درصد تصادفات  رانندگي  در اين  خطه  عامل  انساني ، 13 درصد نقص  فني  خودروها و 12 درصد مربوط  به  مشكلات  جاده اي  است .
به  گفته  اين  مقام  انتظامي ، در سال  جاري  در اثر تصادف  خودروها در جاده هاي  استان  يك  هزار و 304 فقره  تصادف  جرحي ، يك  هزار و 137 نفر مجروح  و 265 نفر كشته  شده اند.وي  خاطرنشان  كرد: امسال  تعداد كشته شدگان  ناشي  از تصادف  وسايل  نقليه  در اين  استان  نسبت  به  سال  قبل  12 درصد افزايش  داشته  است .
وي  اضافه  كرد: بيشترين  تصادفات  خودرو به  ترتيب  در شهرها و محورهاي  مواصلاتي  ساري ، بابل ، آمل ، هراز و نور رخ  داده  است .
وي  سرعت  نامطمئن  و بالا، رعايت  نكردن  مقررات  راهنمايي  و رانندگي ، بي توجهي  و بي حوصلگي  در رانندگي  و استاندارد نبودن  راهها را از عوامل  اصلي  بروز تصادفات  رانندگي  در استان  مازندران  عنوان  كرد.سرهنگ «دلاويز» افزود: سالانه  حدود 12 ميليون  نفر مسافر از اقصي  نقاط  كشور وارد مازندران  مي شوند و از مواهب  الهي  در اين  استان  استفاده  مي كنند.وي  تصريح  كرد: در ايام  تابستان  بويژه  روزهاي  پنجشنبه  و جمعه  هر هفته  حدود 120 هزار دستگاه  خودرو از تهران  و كرج  وارد محورهاي  اين  خطه  مي شوند و در يك  مقطع  زماني  چهار ساعته (عصر جمعه )همه  خارج  مي شوند.