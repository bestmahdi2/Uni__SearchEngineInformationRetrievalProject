سرايت بيماري آنفلوانزاي مرغي به ساحل خزر تكذيب شد
يك  مقام  مسئول  روس  خبر سرايت  بيماري  آنفولانزاي  مرغي  به  جمهوري خودمختار كالميكيا در ساحل  خزر را تكذيب  كرد.
برخي  رسانه ها پيش  از اين  از گسترش  اين  بيماري  تا غرب  روسيه  و حاشيه خزر خبر داده  بودند.
سرگي  دانكورت  رئيس  دايره  نظارت  كشاورزي  روسيه  روز چهارشنبه  به خبرگزاري  ايتارتاس  گفت : شش  منطقه  نووسيبيرسك ، اومسك ، چليابينسك ، كوگان ، تيومن  و آلتاي  كه  همه  در شرق  روسيه  هستند، مناطق  آلوده  به شمار مي روند.
گنادي  اونيشكو پزشك  مسئول  پيشگيري  از بيماريهاي  مسري ، چند روز پيش گفته  بود، پرندگان  وحشي  از مسير كشورهاي  ايران ، آذربايجان ، عراق ، اوكراين و مديترانه  مهاجرت  مي كنند و اين  موضوع  مي تواند سبب  آلودگي  اين  مناطق  به بيماري  آنفولانزاي  مرغي  شود.
شيوع  بيماري  آنفولانزاي  مرغي  در شرق  روسيه  از چند هفته  پيش  تا زمان حاضر سبب  معدوم  شدن  دهها هزار قطعه  از ماكيان  شده  است .