وزير بهداشت ، درمان  و آموزش  پزشكي:
هنوز موردي از آنفلوآنزاي مرغي در ايران ديده نشده است
مصرف گوشت پخته طيور سبب انتقال آنفلوآنزاي پرندگان به انسان نمي شود
گروه اجتماعي: وزير بهداشت اعلام كرد: هنوز هيچ موردي از آنفلوآنزاي پرندگان در ايران ديده نشده است.
وزير بهداشت ، درمان  و آموزش  پزشكي ، تأكيد كرد: مصرف گوشت  پخته پرندگان ، موجب  انتقال  آنفلوآنزاي  پرندگان  نمي شود.
دكتر كامران  باقري لنكراني ، درهمين  باره  افزود كه  فقط تماس  با ترشحات  بدن  پرنده  آلوده  به اين  بيماري ، انتقال  آن به  انسان  صورت  مي پذيرد.
باقري  لنكراني ، با بيان  اينكه  انتقال  ويروس  آنفلوآنزاي  پرندگان  از انسان  به  انسان  اثبات  نشده  است ، گفت : در موارد نادر، ممكن  است  فردي  به صورت  همزمان  به  بيماري  آنفلوآنزاي  پرندگان  و آنفلوآنزاي  انساني  مبتلا شود.
وي  افزود: به  همين علت،  ويروس  آنفلوآنزاي  پرندگان  در بدن  فرد، جهش ژنتيكي  مي كند و به  ويروسي  تبديل  مي شود كه  امكان  سرايت  آن از انسان  به انسان  امكان پذير مي گردد.
باقري  لنكراني گفت : در اين  صورت  مي توان  با تجويز واكسن  آنفلوآنزاي انساني  به  مردم ، جلوي  شيوع  اين  بيماري  را گرفت  و خوشبختانه  هنوز چنين موردي  به  وقوع  نپيوسته  است .به  گفته  وي  با وجودي  كه  هنوز هيچ  موردي  از ويروس  آنفلوآنزاي  پرندگان در كشور ديده  نشده  اما دارويي  كه  براي  درمان  اين  بيماري  به كار مي رود، تهيه  شده  است .
وزير بهداشت  و درمان  خاطرنشان  كرد كه  در صورت  مواجه  شدن  با اين  بيماري آمادگي  لازم  براي  مقابله  با آن در سراسر كشور وجود دارد.
وي ، با تأكيد بر اينكه  تاكنون  هيچ  موردي  از آنفلوآنزاي  پرندگان  در ميان طيور و انسانها در كشور ديده  نشده  است ، افزود: در بعضي  كشورهاي  همسايه  به خصوص  همسايگان  در غرب  و شمال  كشور، مواردي  از اين  بيماري  در ميان  پرندگان  مشاهده  شده  است .
باقري  لنكراني  گفت : در كشورهاي  همسايه ، هيچ  انساني مبتلا به  آنفلوآنزاي پرندگان  نشده و ابتلاي  انساني  فقط محدود به  كشورهاي  آسياي  جنوب  شرقي  است  كه موارد اثبات شده  آن نيز تاكنون  كمتر از 100 نفر بوده  است .
وي   افزود: البته  نبود موارد اثبات  شده اي  از آنفلوآنزاي  پرندگان  دركشور، دليلي  براي  غفلت  ما از اين  تهديد جهاني  نيست  و بايد هوشياري  كامل خود را براي  مقابله  با اين  خطر احتمالي  به دست  آوريم .
وزير بهداشت  و درمان گفت : هم اكنون ، اقدام هاي  لازم  براي  جلوگيري  از بروز آنفلوآنزاي  پرندگان  در كشور با تشكيل  كميته  كشوري  آن و هماهنگي وزارتخانه هاي  بهداشت ، جهاد كشاورزي ، سازمانهاي  دامپزشكي ، محيط زيست  و ساير دستگاههاي  مرتبط، در اين  كميته  انجام  مي شود.
باقري  لنكراني  گفت : آموزشهاي  لازم  براي  افراد در معرض  خطر اين  بيماري مانند شكارچيان  نيز انجام  شده  است .
وي  با اشاره  به  اينكه اين  بيماري  واكسن  انساني  ندارد، افزود: فقط واكسن  آنفلوآنزاي  نوع  انساني  است  كه  در موارد خاص ، براي  افراد بالاي  65 سال  و با تجويز پزشك  مورد استفاده  قرار مي گيرد.
از سوي ديگر وزارت  موقعيتهاي  اضطراري  روسيه  اعلام  كرد در روستاي  ياندوفكا در استان  تولا واقع  در شمال  استان  مسكو دو هزار و 236 قطعه  مرغ  كه  اكثرا به بيماري  آنفلوآنزاي  مرغي  مبتلا شده اند، نابود شدند.
در اطلاعيه  امروز وزارت  موقعيتهاي  اضطراري  روسيه  گفته  شده  در روستاي يادشده  اقدامات  پيشگيرانه  و بهداشتي  به  منظور جلوگيري  از انتشار بيماري به  ساير مناطق  به  عمل  آمده  و همه  مرغهاي  تلف  شده  در نقاط ويژه اي  دفن شده اند.
روزنامه  ماسكووسكي  كامسامولتس  نيز امروز با اشاره  به  مجاورت  استان تولا با استان  مسكو نوشت : همه  مرغداريهاي  استان  مسكو قرنطينه شده اند و تردد خودروها و افراد به  مرغداريها تنها پس  از ضدعفوني  و عبور از حوضچه هاي  حاوي  مواد ضدعفوني كننده  صورت  مي گيرد.
اين  روزنامه  اضافه  كرد: نگراني  پزشكان  از سرايت  ويروس  آنفلوآنزاي مرغي  به  بخش  اروپايي  روسيه  كه  اكثر مرغداريهاي  صنعتي  كشور در آن تمركز يافته اند، به  واقعيت  پيوست .
به  گزارش  راديو مسكو ساكنان  پايتخت  در زمان  حاضر به  خريد واكسن  به ويژه  واكسن هاي  خارجي  از داروخانه ها براي  جلوگيري  از ابتلا به  بيماري  آنفلوآنزاي مرغي  مي پردازند.
روزنامه  كامرسانت  نيز از آغاز نابودي  پرندگان  وحشي  در مناطق  مختلف استان  مسكو خبر داد.
در زمان  حاضر در چهار روستا از جمله  روستايي  در استان  چليابينسك  واقع در منطقه  اورال  روسيه  كه  در آن 40 مرغ  تلف  شده  اين  بيماري  شيوع  دارد.