بيد مجنون فيلم برگزيده تماشاگران
ايسنا: فيلم بيد مجنون آخرين ساخته مجيدي با كسب نزديك به 85 درصد آراي خوب، به عنوان بهترين فيلم تماشاگران تا تاريخ هفدهم بهمن ماه شناخته شد.
در بيد مجنون پرويز پرستويي و رؤيا تيموريان بازي مي كنند. زن زيادي كه در روزهاي اول و دوم جشنواره در رده اول نظرسنجي تماشاگران قرار داشت و در روز سوم به رده چهارم سقوط كرد، در روزهاي بعد همواره در رده دوم نظرسنجي تماشاگران قرار داشته است و در روز شنبه نيز رتبه دوم نظرسنجي تماشاگران به فيلم زن زيادي رسيد. 73 درصد از تماشاگران زن زيادي از ديدن اين فيلم اظهار رضايت كرده اند.
خيلي دور، خيلي نزديك كه در روز جمعه رتبه اول نظرسنجي تماشاگران را از آن خود كرده بود، در روز شنبه به رده سوم آمد. هفتاد و يك درصد تماشاگران از تماشاي آخرين ساخته رضا ميركريمي راضي بوده اند.كافه ترانزيت و رستگاري در 8:20 با 67 و 62 درصد، در رده هاي بعدي اين نظرسنجي قرار دارند. اما در بخش بين الملل، همخوانان، تاجر ونيزي، خيلي دور خيلي نزديك، بن بست و يك تكه نان پنج فيلم برگزيده تماشاگران مسابقه سينماي بين الملل هستند؛ اين فيلمها با كسب تقريبا 60 درصد رضايت تماشاگران در اين رتبه بندي قرار گرفته اند.