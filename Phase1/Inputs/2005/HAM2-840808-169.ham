نكته ها
افزايش سردرد درميان دانش آموزان
روانشناسان دانشگاه گوتينگن در پژوهشي بر روي 5000 خانواده داوطلب در نيدرزاكسن دريافتند كه از هر دو دانش آموز بين 7 تا 14ساله يك نفر به سردرد مبتلا شده است. بر طبق اين تحقيق 50 درصد بچه  هاي بين 7 تا 14 ساله در شش ماه گذشته به سردرد مبتلا شدند و تنها شش و نيم درصد از دانش آموزان دختر و پسر هفته اي يك بار يا گاه گاهي سردرد دارند.
بر اساس نتايج اين تحقيق، اولين سردرد به طور متوسط در سن 8سالگي در پسرها زودتر از دخترها بروز مي كند و با افزايش سن تعداد مبتلايان به طور پيوسته و نيز تعداد بچه هايي كه مرتباً به سردرد مبتلا مي شوند، افزايش مي يابد. در مجموع دخترها بيشتر از پسرها به اين بيماري مبتلا مي شوند كه در اين اثنا سيزده درصد دختران 13-14ساله و فقط شش درصد پسرهاي 13-14ساله به اين سردردها مبتلا شده اند و بر اساس اظهارات روانشناسان وضعيت اقتصادي خانواده هيچ ارتباطي در بروز اين سردردها ندارد و نيز استرس مدرسه و وضعيت زندگي مي تواند در مبتلايان به سردرد مهم باشد و دردهاي ديگر و نيز ميگرن با اين سردرد در ارتباط است.
موسيقي آرام، جانشين قرص خواب
محققان از موسيقي به عنوان داروي آرام بخش يا قرص خواب  ياد مي كنند و معتقدند كه موسيقي گردش خون شنونده را تسريع مي كند. اخيراً محققان ايتاليايي و انگليسي ثابت كردند كه موسيقي باعث تنظيم ضربان قلب مي شود و تنفس و ضربان قلب را آرام مي كند.
«لوسيا برناردي» از دانشگاه پاويوا و همكار انگليسي اش «پيتر اسلايت» روي 24 جوان داوطلب در عرض 4 دقيقه و چند ثانيه، قطعات موسيقي متفاوت و آهنگ هاي زنده را آزمايش كردند و ضربان قلب و تنفس شان را اندازه گرفتند كه گردش خون و تنفس در آنها سريع تر شده بود.
محققان دانشگاه تايوان نيز ثابت كردند كه در اختلالات خواب، موسيقي آرام، جانشين خوبي براي قرص خواب است. آنها نيز روي 60 داوطلب با اختلالات خواب آزمايش كردند. تعدادي از آنها بيشتر از چند هفته قبل از رفتن به رختخواب، سه ربع ساعت به موزيك آرام گوش مي دادند و 35درصد از آنها اظهار كردند كه با گوش دادن به موسيقي، بهتر و طولاني تر مي توانند بخوابند و راحت تر به خواب مي روند، آنها دريافتند كه ضربان قلب و تنفس با گوش دادن به موسيقي آرام مي شود و تعداد آن به 60 تا 80 ضربه در دقيقه مي رسد.محققان كلزي يك سي دي خواب با موسيقي الكترونيكي ساختند و روي 170 نفر با اختلالات خواب در عرض 7 هفته با موفقيت آزمايش كردند. كاربران سي دي، كه عصرها و شب ها موسيقي آرام گوش مي دادند، نيم ساعت بيشتر و بهتر خوابيدند. روانشناس اكون استفان، محقق دانشگاه كلن، به اين نتيجه رسيد كه خواب روي امواج مغزي تأثير مثبت دارد.
فرشته منتظرين