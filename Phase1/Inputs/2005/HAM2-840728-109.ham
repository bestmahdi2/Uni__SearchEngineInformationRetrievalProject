واكسن آنفلوانزاي مرغي
ايرنا: دانشمندان چيني واكسن جديد و موثري براي ايمن سازي پرندگان در برابر ويروس h5n1(آنفلوآنزاي مرغي)كه نگراني هاي زيادي در سطح جهان به وجود آورده است تهيه كردند. به گزارش رويترز از پكن، اين واكسن علاوه بر ويروس آنفلوانزاي مرغي با يك نوع بيماري شايع در بين پرندگان يعني apmv-1يا نيوكاسل نيز مقابله مي كند.
واكسن جديد سالم تر و مصرف آن راحت تر است و موجب مرگ جوجه هاي تازه تولد يافته نمي شود. اين ويژگي واكسن جديد را براي پرورش دهندگان طيور جذاب تر مي كند. اين واكسن از طريق افشانه قابل كاربرد است و هزينه توليد انبوه اين واكسن جديد يك پنجم واكسن قبلي است. خبرگزاري شين هوا گزارش داد چين قصد دارد توليد انبوه اين واكسن را آغاز كند.
ويروس آنفلوانزاي مرغي در سال 1997 در هنگ كنگ ظهور يافت و در سال 2003 در كره جنوبي مشاهده شد و از آن پس به ساير كشورهاي آسيايي و اروپا گسترش يافت. اين بيماري تاكنون 117 تن را مبتلا و60 تن را به كام مرگ فرستاده است. چنان چه اين ويروس قابليت انتقال بين انسان ها را به دست آورد مي تواند همه گيري فاجعه باري در جهان به وجود آورد.