تأمين مسكن مشكل اصلي 11 ميليون جوان مجرد
ايسنا: در حال حاضر 11 ميليون جوان مجرد در كشور وجود دارند؛ از سوي ديگر پديده هاي اجتماعي اعم از مثبت يا منفي با يكديگر در تعامل هستند؛ اما در ميان مسايل مربوط به جوانان، مسكن، اشتغال و ازدواج رابطه انكارناپذيري با هم دارند، با اين حال مي توان از مسكن به عنوان سردمدار مشكلات اصلي جوانان ياد كرد.
اين درحاليست كه جوان فاقد مسكن اميد زيادي به خانه دار شدن در سال هاي آتي ندارد لذا به راحتي نمي تواند ازدواج كند و اگر ازدواج كند روزهاي سخت و پر دردسري را در پيش رو خواهد داشت. اين موضوع در شرايطي محقق مي شود كه جوان بتواند پس از يافتن شغلي براي خود نيمي از درآمدش را براي اجاره مسكن پرداخت كند.
بر اساس پيش بيني امسال 428 هزار و 270 واقعه ازدواج در گروه سني 20 تا 29 سال رخ خواهد داد و نسبت جوانان متاهل نيازمند به مسكن به كل جوانان نيازمند مسكن در سال،84 60 درصد خواهد بود.
همچنين پيش بيني مي شود در 20 سال آينده 70 درصد جمعيت كل كشور شهرنشين شوند لذا با توجه به امر جواني جمعيت متاسفانه در حال حاضر جوانان به دليل نداشتن ثبات شغلي، درآمد كم و عدم تطابق الگوهاي ساخت مسكن با وضعيت اقتصادي شان، سهم ناچيزي از دستيابي به مسكن در بازار عرضه و تقاضا دارند، حال اگر شهرنشيني هم گسترش بي رويه اي داشته باشد، چه كسي پاسخگوي نياز به مسكن خيل عظيم شهرنشينان كه قاعدتا حجم زيادي از آنها را جوانان تشكيل خواهند داد، خواهد بود؟