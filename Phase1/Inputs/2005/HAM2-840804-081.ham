به بهانه مبارزه با آنفلوآنزاي مرغي
تخم مرغ هاي ايراني در امارات توقيف شد
فارس: دولت امارات براي مبارزه با آنفلوآنزاي مرغي مقادير زيادي از تخم مرغ هاي وارداتي از ايران را توقيف كرد.به گزارش گلف نيوز شهرداري
رأس الخيمه امارات مقادير زيادي تخم مرغ هاي ايراني را در نقطه بازرسي مرزي توقيف نمود.
دستور توقيف تخم مرغ هاي وارداتي از ايران توسط كميته اضطراري مبارزه با آنفلوآنزاي مرغي صادر شده است.
مبارك علي الشمس دبير كل شهرداري رأس الخيمه با رد هرگونه انگيزه سياسي در توقيف تخم مرغ هاي توليدي در ايران گفت: اين تخم مرغها با هدف مبارزه با آنفلوآنزاي مرغي توقيف شده اند و بلافاصله آزمايش هاي لازم بر روي آنها انجام مي شود.
وي گفت: نمونه گيري هاي انجام شده از مغازه ها و مزارع در رأس الخيمه از رسيدن ويروس آنفلوآنزاي مرغي به امارات خبر داده است و اين در حالي است كه چندي پيش آزمايش هاي انجام شده همه منفي بودند.
بر اساس اين گزارش دولت ايران اخيرا با هدف مقابله با تحريف حقايق تاريخي از پذيرش كالاهاي اماراتي با برچسب خليج عربي امتناع نموده است و با توجه به عدم گزارش ورود ويروس آنفلوآنزاي مرغي به ايران احتمال مي رود تصميم شهرداري راس الخيمه در توقيف تخم مرغ هاي ايراني تصميمي انفعالي در مقابل اين اقدام ايران باشد.