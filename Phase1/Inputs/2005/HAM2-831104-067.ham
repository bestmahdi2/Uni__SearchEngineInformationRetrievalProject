پرطرفدارترين سهام بورس تهران در يك سال گذشته
گروه بورس: تازه ترين بررسي هاي انجام شده نشان مي دهد: توجه دو سوم فعالان بورس تهران در يك سال گذشته فقط معطوف به دادوستد سهام 32 شركت پذيرفته شده در تالار مبادلات بوده است.
به گزارش خبرنگار ما در حال حاضر سهام 419 شركت در بورس تهران پذيرفته شده است، طبق اين بررسي ها متقاضيان سرمايه گذاري در اين بازار طي يك سال اخير يعني از زمستان سال گذشته تا زمستان امسال، سهام بيش از 387 شركت بورس را وانهاده و به خريد و فروش سهام 32 شركت پرداخته اند.
اين گزارش حاكي است: در 12 ماه گذشته بيشترين تعداد فعالان بازار براي سهام شركت سرمايه گذاري غدير دستور خريد صادر كرده اند، به طوري كه در اين دوره 58 هزار نفر با مراجعه به كارگزاران خود مالكيت 480 ميليون سهم غدير را به نام خود تغيير داده اند.
ارزش كل مبادلات صورت گرفته بر سهام غدير طي دوره ياد شده از 3200 ميليارد ريال فراتر رفته است.
در ادامه اين گزارش آمده است: سرمايه گذاري بانك ملي دومين سهم پرطرفدار بورس تهران در يك سال اخير بوده، 39 هزار نفر 331 ميليون سهم شركت ياد شده را با پرداخت 3 هزار ميليارد ريال خريدند.
صدرا نيز با جذب 38 هزارو500 نفر در رتبه سوم جدول بورس از نظر تعداد خريداران سهام جاي گرفت، طي اين دوره فعالان بورس تهران، بيش از 7 هزار ميليارد ريال براي خريد سهام صدرا پرداخت كرده اند.
ايران خودرو نيز با وجود نزول نسبي و افت دادوستد سهام آن در بورس تهران، طي يك سال گذشته با هجوم 37 هزار خريدار مواجه شد و رتبه چهارم جدول را به خود اختصاص داد. اين شركت از نظر تعداد سهام معامله شده، با توجه به دست به دست شدن702، ميليون سهم آن رتبه نخست بورس تهران را در اختيار گرفت.
براساس اين گزارش 3 شركت سرمايه گذاري پتروشيمي، بوعلي و سپه به ترتيب با جذب 33 هزار نفر، 28 هزار نفر و 26 هزار نفر در جايگاه هاي پنجم تا هفتم ايستادند.



ضمن اين كه نام شركت هاي سيمان فارس و خوزستان، توسعه صنعتي و سرمايه گذاري ملت نيز در جمع 10 شركت پرطرفدار بورس تهران در يك سال گذشته ديده مي شود.
از سوي ديگر سهام شركت هاي معادن روي، كربن ايران، پتروشيمي اراك، سرمايه گذاري ملت و بانك پارسيان در رتبه يازدهم تا پانزدهم و توسعه صنايع بهشهر، سرمايه گذاري بازنشستگي، البرز، آزمايش و گروه بهمن نيز در پله هاي شانزدهم تا بيستم ايستادند.
هپكو بيست و يكمين سهم پرطرفدار بورس در يك سال اخير بوده و شركت هاي سرمايه گذاري صنعت بيمه، معادن و فلزات، ايران خودرو ديزل، سرمايه گذاري مسكن، ساختمان ايران، بانك كارآفرين، سرمايه گذاري بهشهر، تراكتورسازي، گاز لوله، اقتصاد نوين و سيمان تهران از ديگر شركت هاي پرطرفدار بورس بوده اند كه به ترتيب رتبه 22 تا 32 را در جدول پرطرفدارترين هاي بورس به خود اختصاص داده اند.