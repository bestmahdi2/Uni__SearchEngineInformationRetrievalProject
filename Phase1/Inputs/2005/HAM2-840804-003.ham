تمجيد از همسر
همسران گاه از رفتار يكديگر رضايت كامل ندارند. مردان از يك سو انتقادهايي دارند كه بيشتر ريشه در نوع رفتار زنان دارد. آنها مدام گلايه مي كنند كه از سوي زنانشان مورد بي توجهي قرار گرفته و چندان كه شايسته و بايسته مقام مرد است در خانه تكريم و احترام نمي شوند.
زنان اما درد دل هاي ديگري دارند كه باز ريشه در بي توجهي شوهر دارد. زنان معمولا گله مي كنند كه شوهرانشان بيشتر وقت خود را صرف كارشان مي كنند و از زمان باقيمانده اي كه در خانه سپري مي كنند، پاي تلويزيون مي نشينند ووقتشان را به تماشاي فوتبال مي گذرانند. زنان معمولا از اينكه شوهرشان هيچ مسئوليتي در قبال امورخانه و فرزندان به عهده نمي گيرد، شكايت مي كنند.
به هر حال، توپ انتقاد، مدام در ميان زن و شوهرها جابه جا مي شود. گاهي در زمين اين يكي و گاهي نيز به زمين آن يكي مي رود و هر كس توپ را به زمين طرف مقابل مي فرستد.
اما يك پروفسور آلماني، فرمولي جادويي براي حل اين مشكل دارد. دكتر هانس ورنر بيرهوف از دانشگاه بوخوم  آلمان كشف خود را مايه تغيير رفتار همسران نسبت به يكديگر مي داند.
او مي گويد: كافي ست در برابر هر سر و صدا و انتقاد همسرتان پنج بار از او تعريف كنيد تا با تاثير شگفت انگيز اين برخورد روبه رو شويد.
پروفسور بيرهوف معتقد است كه در اين صورت بتدريج نه تنها از انتقاد كردن و غر زدن وي كاسته مي شود، بلكه احساس خوشايندي به همسرتان دست مي دهد كه نتيجه آن يك زندگي كاملا خوب و بدون درگيري هاي معمولي خواهد بود. احساس خوشحالي در زندگي سبب مي شود تا احساس خوشبختي نيز به زندگي فرد وارد شود. به هر حال، اين روش ارزش امتحان كردن را دارد.