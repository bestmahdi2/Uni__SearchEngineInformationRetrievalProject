تظاهرات ضدجنگ در شهرهاي اروپا و آمريكا
ايسنا: به دنبال افزايش تنش در عراق، ده ها هزار تن از تظاهركنندگان ضدجنگ در واشنگتن و لندن با برپايي راهپيمايي عقب نشيني نيروهاي آمريكايي و انگليسي را از عراق خواستار شدند.
به گزارش خبرگزاري فرانسه، گروهي از معترضان در اطراف كاخ سفيد شعار سردادند: سربازان را اكنون به كشور برگردانيد.
سازمان دهندگان تظاهرات در واشنگتن اعلام كردند، جمعيت معترضان بيش از 100 هزار تن بود و پليس اعلام كرد، اين برآورد احتمالا صحيح است. مخالفان جنگ آمريكا عليه عراق همچنين در مركز لندن تظاهرات كردند.
پليس لندن اعلام كرد، در اين تظاهرات 10 هزار تن درهايد پارك گردهم آمدند؛ اما سازمان دهندگان آن، جمعيت شركت كننده را 100 هزار تن اعلام كردند.
راهپيمايي هاي كوچكي نيز در كپنهاگ، دمشق، هلسينكي، پاريس، رم، سئول و سانفرانسيسكو برپا شد.
تظاهرات هاي ديگري نيز در لس آنجلس و سياتل برنامه ريزي شده بود.
سيندي شيهان، مادر سرباز كشته شده  آمريكايي در عراق و جورج گالووي، يكي از اعضاي پارلمان انگليس در تظاهرات واشنگتن حضور داشتند.
گالووي، سوسياليست اسكاتلندي خطاب به جمعيت گفت: كشور شما و كشور من بايد دوشادوش هم عليه جنايات جنگي توني بلر، نخست وزير انگليس و جورج بوش، رئيس جمهور آمريكا بايستند.
گالووي كه با محكوم كردن سياست آمريكا توجه بين المللي را به خود جلب كرده، اعلام كرد: بوش و بلر در توجيه اين حمله ناكام ماندند.
وي به جمعيت شركت كننده گفت: اين درگيري تمدن ها نيست؛ جنگ ميان غرب و شرق، مسيحيت و اسلام نيست.
بوش نماينده  هيچ تمدني نيست.
شيهان نيز در ماه اوت با به راه انداختن تظاهراتي در مقابل مزرعه  بوش در تگزاس، نفس تازه يي به جنبش ضد جنگ داد.
بوش در حال حاضر نيز براي بررسي حضور ارتش در امدادرساني به حادثه ديدگان توفان ريتا در واشنگتن حضور ندارد.
اين در حالي است كه براساس نظرسنجي گالوپ مشخص شد، 55 درصد با طرح تسريع عقب نشيني نيروهاي آمريكايي از عراق موافقند و حمايت از جنگ عراق نيز تا 44 درصد كاهش يافته است.
انتقاد آلبرايت  از ادامه  حضور نظامي  آمريكا
در عراق 
همچنين مادلين  آلبرايت  وزير خارجه  سابق  آمريكا روز شنبه درباره  ادامه  حضور نظامي آمريكا در عراق  هشدار داد و گفت  نشانه هاي  خوبي  از ادامه  نقش  آمريكا درعراق  به چشم  نمي خورد و هنوز بدترين  روزهاي  آمريكا در عراق  فرا نرسيده است .
به  گزارش  آسوشيتدپرس  از ايووا، آلبرايت  كه  در دوره  رياست جمهوري  بيل  كلينتون  وزارت  خارجه  را برعهده  داشت  گفت  تهاجم  مارس  دوهزاروسه  به  عراق  يك  رشته  حوادث  تاسف  بار را درپي  داشت  كه  بايد اينها را پيش بيني  مي كرديم .
آلبرايت  در يك  كنفرانس  خبري  درباره  نقش  شهروندان  آمريكايي  در شكل  دادن تصوير آمريكا در خارج  از اين  كشور گفت  تهاجم  به  عراق  به جاي  آن كه  دوستان آمريكا را بيشتر كند باعث  شد روابط قبلي  آمريكا با بسياري  از كشورهاي خاور ميانه  و جهان  اسلام  تيره  شود.
وي  افزود: اگر درعراق  راي  گيري  شود شايد مردم  اين  كشور خواهان  حضورنيروهاي  آمريكايي  دراين  كشور تا مدتي  ديگر باشند اما هرگز خواهان  حضورهميشگي  آمريكا در كشورشان  نخواهند بود.وي  گفت : بسياري  از عراقيها براين  باورند كه  آمريكا كشورشان  را اشغال كرده  است  تا به  منابع  نفتي  اين  كشور دست  يابد.