جعبه
رازهاي عاشورا
ماموران پرونده هاي راكد امروز ساعت13:40 از شبكه سوم پخش مي شود. تكرار سريال پرستاران را مي توانيد 15:10 از شبكه اول تماشا كنيد. بررسي ريشه هاي تاريخي حادثه عاشورا در برنامه اي تحت عنوان رازهاي عاشورا امروز ساعت17:15از شبكه4پخش مي شود. نان و پنير از ابزار اساسي صبحانه ما ايراني ها است. امروز در برنامه به خانه برمي گرديم طرز تهيه سيني نان و پنير آموزش داده خواهد شد. حالا اين سيني نان و پنير با همان نون و پنير خودمان چه فرقي مي كند بايد ديد. ساعت19 مي توانيد سريال مظنونين را از شبكه تهران ببينيد.
پس از پايان اين سريال و البته بعد از چندين پيام بازرگاني سريال غريبانه از همين شبكه پخش مي شود. سايه آفتاب مطابق هر هفته ساعت20:15 از شبكه سوم به نمايش در مي آيد. عباس زاغي در هيات حاج طاهررفت و آمد كرده و همانجا و درست در ايام محرم با ربابه آشنا مي شود. از طرفي صفر و مراد به قصد باج خواهي بر سر راه عباس زاغي و مهدوي سبز مي شوند و...
رسم شيدايي را مي  توانيد ساعت21 از شبكه دوم تماشا كنيد. نقد يك هم ساعت 22:10 از شبكه اول پخش مي شود و بالاخره اينكه مي توانيد سريال سفر سبز را ساعت 22:30 از شبكه سوم تماشا كنيد.