تصاويري كه از زمين گرفته مي شود، هرروزدقيق تر و كامل ترمي شود
گوي آبي نسل آينده
اين عكس سرنشينان آپولو از زمين سال ها الهام بخش جغرافي دانان براي كشيدن نقشه زمين بوده است
ناسا تصوير جديدي از كره زمين ساخته كه تركيبي از مشاهدات ماهواره اي
از سطح زمين است
گروه دانش و فناوري ـ مرتضي اسلام زاده: دانشمندان با استفاده از ماهواره هاي جديد توانسته اند عكس هايي به مراتب بهتر از گذشته از زمين تهيه كرده و در اختيار علاقه مندان قرار دهند. عكس هايي كه توسط فضانوردان طي مأموريت هاي قديمي توسط سفينه آپولو گرفته شده بود، تصاويري تمام رنگي از زمين فراهم نموده بود. در سال 1972 سرنشينان فضاپيماي آپولو 17 از فاصله حدود 45 هزار كيلومتري، يكي از مشهورترين تصاوير رنگي كه تاكنون از زمين برداشته شده است را تهيه نمودند. اين گوي آبي رنگ الهام بخش تصاوير بعدي كره خاكي شد كه از تلفيق اطلاعات ماهواره  اي به دست مي آمدند.
در سال 2000 متخصصين تصويرسازي ناسا با استفاده از اطلاعات اداره هوا و اقيانوس شناسي ملي، تجهيزات پيشرفته و دقيق نقشه برداري را از نيمكره غربي تهيه كرده اند. در سال 2002 ناسا گوي آبي جديد كه با كيفيت ترين تصوير تمام رنگي را كه تاكنون از سطح زمين تهيه شده است ارائه نمود و با استفاده از اطلاعات ماهواره اي موسوم به ترا كه متعلق به سازمان فضايي ايالات متحده مي باشد، دانشمندان و متخصصين تصويرسازي با تركيب چيزي در حدود چهار ماه مشاهدات سطح زمين، اقيانوس ها و ابرها، تصويري يكپارچه از هر مايل مربع سياره زمين توليد كرده اند. در ماه اكتبر سال 2005 سازندگان گوي آبي، نسخه جديد تري از مجموعه تصاوير ديدني را به جهانيان ارائه نموده اند كه شامل يك سال مشاهدات ماهانه آن ها از سطح زمين است با كيفيتي دو برابر نسخه قبلي. اين مجموعه تازه گوي آبي نسل آينده نام دارد. اين مجموعه جديد همانند نسخه اوليه، تلفيقي از اطلاعات ماهواره اي است كه عمدتا از حسگر بسيار معروف سازمان فضايي ايالات متحده، ناسا موسوم به طيف نگار راديويي استفاده شده است. اين دستگاه بر روي دو ماهواره ترا و آكوا قرار گرفته است. اين تصاوير مانند نسل پيشين به صورت رايگان در اختيار دانشمندان، مدرسان، موزه  ها، شركت هاي تجاري و عموم مردم قرار دارد.
استفاده كنندگان از اينترنت مي  توانند تصاوير كل كره زمين و يا فقط منطقه  خاص مورد علاقه خود را از پايگاه اينترنتي ناسا واقع در آدرس:
www.nasa.gov به دست آورند.
نسل جديد گوي آبي، جزئيات بيشتري از سطح زمين را در محدوده زماني وسيع تري نشان مي دهد. گوي آبي اوليه تركيبي از مشاهدات طي چهار ماه بود و هر نقطه از تصوير آن نمايانگر يك كيلومتر مربع بود، اما نسل جديد گوي آبي مشاهدات ماهانه را طي يك سال و با دقت دو برابر ارائه نموده است كه در آن هر نقطه از تصاوير نمايانگر پانصد مترمربع است. اين تصاوير ماهيانه، تغييرات فصلي از جمله پديدار و محو شدن پوشش گياهي سبز در مناطق معتدل مانند آمريكاي شمالي و اروپا، فصل هاي خشك و مرطوب در مناطق استوايي و همچنين پيشرفت و عقب نشيني پوشش برفي در نيمكره شمالي را نمايش مي دهد.
منبع: nasa.gov