ساخت نانوخودرو
ايسنا: دانشمندان دانشگاه رايس در هوستون آمريكا موفق به طراحي و ساخت كوچك ترين خودروي جهان در ابعاد نانومتر شدند كه قادر است با استفاده از چهار چرخ خود حركت كند. اين خودروي منحصر به فرد در واقع تنها يك مولكول شامل يك بدنه(شاسي)، محور و چهار چرخ است.
يكي از استادان اين دانشگاه و از طراحان و سازندگان اين ماشين منحصر به فرد گفت: آزمايش نانوخودروها و ديگر ماشين هاي مولكولي، ديدگاه جديدي در زمينه تحقيقات مولكولي ايجاد كرده است. هدف نهايي دانشمندان از چنين تحقيقاتي، انتقال مواد به نقاط مورد نظر و استفاده از آن ها در شرايط تحت كنترل در مقياس هاي مولكولي است و از اين رو خودروهاي نانويي بهترين گزينه محسوب مي شوند. اين خودروي نانويي داراي يك بدنه و محور بوده و چرخ هاي آن نيز از 60 اتم ساخته شده اند! كل ابعاد اين نانوخودرو بين 3 تا 4 نانومتر طول دارد و آن را سبك تر از يك رشته dna مي سازد. پيش از اين نيز محققان ساير كشورهاي جهان به طراحي و ساخت اشيايي در حد نانو شبيه خودروها اقدام كرده بودند. اما اين خودرو نخستين نانوخودروي جهان است كه بر روي چهار چرخ خود حركت مي كند.