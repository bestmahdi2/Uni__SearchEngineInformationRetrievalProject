دكتر لاريجاني: رفسنجاني قصد كمك به نيروهاي انقلابي را دارد و نيروهاي دوم خردادي به او رأي نمي دهند
فارس: عضو شوراي عالي امنيت ملي با تأكيد بر اينكه دولت قوي مي تواند فقر را در جامعه كاهش داده و با تهديدات بيگانه مقابله نمايد، از شرايط ايجاد دولت قوي را وحدت عنوان كرد و گفت: مسايل كشور آنقدر پيچيده است كه بايد براي رفع آن نگاه برنامه اي و جامع داشت.علي لاريجاني در جمع اعضاي شوراي هماهنگي نيروهاي انقلاب اسلامي خراسان افزود: پس از يازده سپتامبر، نگرانيهاي غرب بر اين اساس شدت گرفت كه ايران داراي تفكر و ايده الهام بخش است. كانديداي احتمالي اصولگرايان با اشاره به اينكه موج ليبراليسم و سكولاريسم موجود در كشور طبيعي نيست، گفت: دشمنان ايران در چارچوب طرح خاورميانه بزرگ در حال اجراي اين هدف هستند.
لاريجاني مسئله اصلي كشور را معيشت مردم عنوان كرد و گفت: رئيس جمهور بايد براي حل اين مسئله تدابير مهمي بينديشد و در مرحله بعد براي تبديل ايران به قدرت اول منطقه تلاش نمايد كه اگر اين هدف محقق گردد ديگر كشوري نمي تواند ايران را تهديد نمايد.
نماينده مقام معظم رهبري در شوراي عالي امنيت ملي يكي از وظايف رئيس جمهور را انتخاب درست مديران ارشد اعلام كرد و افزود: مديران انتخابي بايد همگرا با حاكميت، شجاع، دانا و تحصيلكرده و سابقه اجرايي قوي باشند.
نماينده مقام معظم رهبري در شوراي عالي امنيت ملي در بخش ديگري از سخنانش گفت: اعتقاد دارم بخشي از مشكلات كشور مربوط به ضوابط و مقررات بي جايي است كه توسط دولت و مجلس تصويب شده و باعث فلج شدن امور شده است و بايد هر چه زودتر مقررات زدايي شود. كانديداي احتمالي اصولگرايان حمايت از توليد داخلي و مبارزه با قاچاق كالا را از مهمترين وظايف رئيس جمهور آينده عنوان كرد و گفت: با وجود استعدادهاي خوبي كه در كشور وجود دارد، اين كار عملي است. وي در ادامه افزود: مديران ارشد بايد موظف به خريد توليدات داخلي شوند.
لاريجاني گفت: اگر مي خواهيم وارد سازمان تجارت جهاني شويم نيز چاره اي جز حمايت از توليد داخل نداريم و با دادن وام سه ميليون توماني نخواهيم توانست توليد داخل را تقويت كنيم.
وي سرمايه گذاري درit، بيو تكنولوژي، نانو تكنولوژي و تكنولوژي هسته اي را ضروري دانست و گفت: با اعتقاد به صلح جهاني، مخالف هر گونه تحقير و وادادگي در روابط خارجي هستم.
كانديداي احتمالي اصولگرايان در ادامه در پاسخ به سئوالي در رابطه با احتمال كانديداتوري هاشمي رفسنجاني و عكس العمل وي در اين مورد گفت: من به كار جمعي معتقدم و به نظر مي رسد عده اي مي خواهند بين ما اختلاف بيندازند.
رئيس سابق سازمان صدا و سيما، هاشمي رفسنجاني را ذخيره انقلاب معرفي كرد و گفت: آقاي هاشمي رفسنجاني قصد كمك به نيروهاي انقلابي را دارد و نيروهاي دوم خردادي به هاشمي رفسنجاني رأي نخواهند داد.
عضو شوراي عالي امنيت ملي در بخش ديگري از سخنانش گفت: تصميم مجلس در تثبيت قيمتها، كار درستي بود و در مرحله بعد اگر مجلس بتواند براي كوچك كردن دولت نيز كاري انجام دهد، بسيار شايسته خواهد بود.