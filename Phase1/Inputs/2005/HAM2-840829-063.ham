وزير كار و امور اجتماعي:
بيش از 16 درصد فارغ التحصيلان دانشگاهي در كشور بيكارند
گروه اقتصادي: وزير كار و امور اجتماعي از بيكاري بيش از 16 درصد فارغ التحصيلان دانشگاهي در كشور خبر داد.
سيد محمد جهرمي با بيان اين مطلب گفت: به نظر مي رسد اين رقم براي زنان فارغ التحصيل از دانشگاه هاي كشور بيشتر هم باشد. وي در پاسخ به علت اين مساله اظهار كرد: آموزش ها بايد منطبق با نياز بازار كار باشند، از اين رو سياست گذاران آموزشي بايد اين مهم را مورد توجه قرار دهند چرا كه اگر نيازهاي بازار كار را نشناسيم نمي توانيم آموزش را به شيوه صحيح شروع كنيم.
وي گفت: در صورت عدم تغيير در ديدگاه آموزش و پرورش و عدم توجه كافي به روحيه خلاقيت و كارآفريني در ميان فارغ التحصيلان كشور، مشكل بيكاري به شكل ساختاري ادامه خواهد يافت.