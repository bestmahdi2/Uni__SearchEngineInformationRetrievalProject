مصطفي دنيزلي: بايد پرسپوليس را شكست دهيم
سرمربي تيم فوتبال پاس تهران، گفت: پرسپوليس تيم قدرتمندي است اما برد هدف اصلي تيم ما است.
مصطفي دنيزلي اظهار داشت: با توجه به آناليز چند بازي پرسپوليس و پس از بازبيني مجدد فيلم اين ديدارها، شناخت نسبتاً كاملي را نسبت به اين تيم پيدا كرده ايم و تمرينات خودمان را بر اساس نقاط ضعف و قوت حريف برنامه ريزي كرده ايم.
وي افزود: براي حضور در صدر جدول بايد تمام حريفان خود را از جمله پرسپوليس شكست دهيم.ما همچنان به قهرماني پاس در ليگ برتر اميدواريم.
دنيزلي در مورد تعطيلات سه هفته اي ليگ برتر، تصريح كرد: هيچ مربي را نمي توانيد در دنيا پيدا كنيد كه از تعطيلي مسابقات در حين آن خوشحال شود.بي شك تعطيلي ليگ برتر به ضرر همه تيم ها از جمله تيم ما است.
وي درمورد برنامه ريزي تمريني پاس در تعطيلات نيم فصل اظهار كرد: با توجه به طولاني مدت بودن اين تعطيلات، برنامه مدوني را تنظيم كرده ايم تا بتوانيم در شروع مجدد ليگ با همان قدرت قبلي به مصاف حريفان خود برويم.