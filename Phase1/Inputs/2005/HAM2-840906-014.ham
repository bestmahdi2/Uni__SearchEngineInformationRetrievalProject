پيشخوان
عرب نيوز
روزنامه عرب نيوز خبر اول خود را به انتخاب نخست وزير جديد اردن اختصاص داده است.پادشاه اردن در پيامي خطاب به نخست وزير جديد اردن نوشته است كه حملات اخير، عزم اردن براي اعمال اصلاحات را راسخ تر كرده است.معروف البخيت 58 ساله، تا دو هفته پيش كه به عنوان مشاور امنيت ملي به امان فراخوانده شد، سفير اردن در سرزمين هاي اشغالي بود، او سه سال نيز سفير اردن در تركيه بوده است.بخيت سرلشگر بازنشسته ارتش اردن است.



چاينا ديلي
روزنامه چاينا ديلي موضوع انفجار در يك كارخانه شيميايي در چين را براي عنوان خبر اول خود برگزيده است.اين انفجار در يك كارخانه موادشيميايي واقع در شهر جيلين در فاصله 380 كيلومتري شمال شهر هاربين  و در مصب رودخانه سونگهوا به وقوع پيوست.با آلوده شدن آب رودخانه سونگهوا به مواد شيميايي، مقامات شهر هاربين كه اين رودخانه از آن مي گذرد جريان آب شهر را قطع كردند.به گفته مقامات چيني، عبور مواد مسموم از شهر هاربين كه بيش از 3 ميليون نفر جمعيت دارد، دو روز طول خواهد كشيد.



زود دويچه سايتونگ
روزنامه زود دويچه سايتونگ خبر اول خود را به سفر آنگلا مركل صدراعظم جديد آلمان- به فرانسه اختصاص داده است.صدراعظم آلمان در جريان ملاقات با ژاك شيراك رئيس جهمهوري فرانسه- سعي كرد گمانه زني ها مبني بر اينكه او بر خلاف اسلاف خود، روابط با فرانسه را در اولويت نمي داند، كم رنگ جلوه دهد.فرانسه و آلمان در سال هاي اخير، روابط نزديكي با روسيه تحت رهبري ولاديمير پوتين برقرار كرده اند و اين سه كشور در خط مقدم مخالفت با تهاجم نظامي آمريكا به عراق قرار داشتند.



لاخورنادا
روزنامه لاخورنادا موضوع اتهام تازه عليه پينوشه را براي عنوان يكي از مهمترين خبرهاي خود برگزيده است.به نوشته اين روزنامه اسپانيايي زبان، چاپ مكزيك ژنرال اوگوستو پينوشه ديكتاتور سابق شيلي- اين بار به خاطر ناپديد شدن فعالان چپ گرا در زمان حكومتش متهم شده است. اين اتهام به پرونده موسوم به عمليات كلمبو و ناپديد شدن بيش از يكصد چپ گراي مخالف دولت اين ديكتاتور سابق بعد از بازداشت شان توسط پليس مخفي شيلي مربوط مي شود.