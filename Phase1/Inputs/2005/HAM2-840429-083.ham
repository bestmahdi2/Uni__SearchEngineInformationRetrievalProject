محاكمه پسر 15 ساله تجديد شد
گروه حوادث: محاكمه پسر 15 ساله اي كه در جريان درگيري بر سر خوردن گردو دوستش را به قتل رسانده بود، تجديد شد.
به گزارش خبرنگار ما، در اين حادثه كه در نسيم شهر كرج اتفاق افتاد، زماني كه پسر 15ساله اي به همراه دوست هم سنش براي خوردن گردو به محل مورد نظر شان رفته بودند و در حال تفريح بودند، ناگهان با يكديگر بر سر اين كه چه كسي گردوي بيشتري چيده درگير شدند.
متهم پرونده، كه به خاطر بدرفتاري دوستش عصباني شده بود، به طرف او حمله ور شد و با سنگي كه در اختيار داشت ضربه محكمي به سرش وارد كرد.
اين پسر 15 ساله زماني كه به خود آمد با پيكر نيمه جان دوستش روبه رو شد اما تا زماني كه او را به بيمارستان انتقال دهند، وي جان سپرد.
صبح ديروز قرار بود متهم 15 ساله اين پرونده در شعبه 80 دادگاه كيفري استان محاكمه شود اما به خاطر عدم حضور اولياي دم جلسه دادگاه تجديد شد.