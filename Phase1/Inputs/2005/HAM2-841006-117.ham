بهره برداري از نرم افزارهاي جامع كتابخانه ملي ايران از فروردين ماه آغاز مي شود
گروه علمي فرهنگي: پروژه نرم افزار جامع كتابخانه ملي جمهوري اسلامي ايران كه يكي از پروژه هاي بزرگ نرم افزاري كشور است، از فروردين 85 قابل بهره برداري خواهد بود.
به گزارش روابط عمومي و امور بين الملل سازمان اسناد و كتابخانه ملي جمهوري اسلامي ايران، هدف از تهيه اين نرم افزار، مكانيزه كردن فرآيندهاي كاري كتابخانه ملي در يك سو و ارائه خدمات اطلاع رساني جديد به كاربران از سوي ديگر است.
نرم افزار جامع كتابخانه ملي، كليه فرآيندهاي سفارشات، فهرست نويسي، رده بندي فيپا(فهرست نويسي پيش از انتشار)، شاپا(شماره استاندارد بين المللي پايانه هاي ايران)، جستجوي منابع كتابخانه و سرويس امانت و پيگيري را پوشش مي دهد. از ديگر قابليتهاي اين نرم افزار، عضويت از راه دور، امانت بين كتابخانه اي، جستجو در پايگاه هاي ساير كتابخانه هاي جهان و همچنين استفاده از استاندارد بين المللي uni-marc(نسخه بومي شده آن مارك ايران ناميده مي شود)براي ذخيره  بازيابي و مبادلات اطلاعات كتابخانه اي است.
در حال حاضر اين نرم افزار كه به طور كامل توسط كارشناسان و متخصصين داخلي با بكارگيري فناوريهاي روز دنيا و براساس استانداردهاي بين المللي طراحي و پياده سازي شده است، در مرحله آزمون و تحويل نهايي قرار دارد.