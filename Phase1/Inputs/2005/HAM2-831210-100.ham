انتخابات تاجيكستان و قرقيزستان برگزار شد
گروه سياسي خارجي: انتخابات مجالس قانونگذاري جمهوري هاي تاجيكستان و قرقيزستان ديروز در اين دو كشور برگزار شد؛ اما باتوجه به حساسيت انتخابات قرقيزستان توجه بيشتر محافل خبري به سوي اين جمهوري آسياي مركزي جلب شد.
به گزارش ايرنا از دوشنبه حدود سه  ميليون  نفر از دارندگان  شرايط راي  در تاجيكستان 5/6 ميليون  نفري ، از ساعت  هشت  صبح  ديروز به  وقت  محلي  براي  انتخاب  63 نماينده  مجلس  در 41 حوزه انتخابيه به  پاي صندوقهاي  راي  رفتند.
دولت  تاجيكستان  با هدف  برگزاري  شفاف  انتخابات  امسال  براي  نخسيتن  بار، شش  هزار صندوق  شفاف (شيشه اي )از كشور چين  وارد و در شعبه هاي  راي گيري  نصب كرده  است .
بر اساس  اعلام  كميسيون  مركزي  انتخابات ، در اين  انتخابات  164 نامزد حزبي و مستقل  براي  نمايندگي  مجلس  داوطلب  شده اند.
انتخابات  سومين  دوره  مجلس  ملي  قرقيزستان  نيز در هزار و 160شعبه  اخذ راي  اين  كشور آغاز شد.
به گزارش ايرنا از بيشكك بر اساس  گزارش  كميسيون  مركزي  انتخابات ، راي گيري  در تمامي شعبات  اخذ راي  با نظارت  ناظران  داخلي  و خارجي  با انگشت  نگاري  از راي دهندگان  دراوراق  غيرقابل  جعل  و صندوقهاي  شفاف  انجام  مي شود.
اين  گزارش  مي افزايد: دو ميليون  و 631 هزار نفر از شهروندان  قرقيزستان واجد شرايط راي  در اين  دوره  ازانتخابات  هستند.
اين  كميسيون  از مردم  خواست  به  پاي  صندوق هاي  راي  آمده  و به  حقوق  و تعهد شهروندي  خويش  عمل  كنند.
عسكر آقايف  رئيس  جمهوري  قرقيزستان  روز يكشنبه  گفت  كه  قصد ندارد درانتخابات  بعدي  رياست  جمهوري  نامزد شود و يا از طريق  تغيير قانون  اساسي ، صلاحيت  خود را براي  رياست  جمهوري  قرقيزستان  تمديد كند.
آقايف  پس  از حضور در پاي  صندوق  راي  مربوط به  انتخابات  مجلس  اين  كشوردر جمع  خبرنگاران  داخلي  و خارجي  افزود: من  براي  چندمين  بار به صراحت  اعلام مي دارم  كه  براي  پست  رياست  جمهوري  قرقيزستان  خود را نامزد نمي كنم  و به ساختار كنوني  دولت  و توازن  نهادهاي  دولتي  كه  طبق  قانون  اساسي  سال  2003تعيين  شده  است،  تغييراتي  وارد نخواهد شد.وي  اظهار داشت  كه  مخالفان  با اين  شايعات  درصدد هستند افكار جامعه ، كشور و جهان  را تحريك  كرده  و او را به  قانون  شكني  و تخلف  از ارزش هاي  دمكراسي متهم  كنند.
جريان  انتخابات  سومين  مجلس  ملي  قرقيزستان  را تعداد زيادي  ناظر بين  المللي  و داخلي  نظارت  كرده  و 72 خبرنگار خارجي  آن را پوشش  خبري  مي دهند.
به گزارش  كميسيون  مركزي  انتخابات  قرقيزستان ، بيش  از 400 ناظر از سازمان امنيت  و همكاري  اروپا و جامعه  كشورهاي  همسود درمناطق  مختلف  كشور مستقرشده  و بر روند انتخابات  نظارت  مي كنند.
كشورهاي  انگليس ، آمريكا، تركيه  و ژاپن  نيز گروههاي  جداگانه اي  رابراي نظارت  براين  انتخابات  به  قرقيزستان  اعزام  كرده اند.
400 كانديدا براي  بدست  آوردن  75 كرسي  پارلمان  قرقيزستان  تأييد صلاحيت شده اند كه  دربرخي  از حوزه ها تعداد نامزدهاي  انتخاباتي  بيش  از هفت  نفراست  كه  احتمالا انتخابات  دربرخي  ازحوزه ها به  دور دوم  كشيده  خواهدشد.