سردار رويانيان خبر داد
طرح هاي ويژه پليس راه براي كنترل جاده ها در شهريور
گروه اجتماعي: به دنبال وقوع چندين سانحه رانندگي جاده اي كه منجر به كشته و زخمي شدن دهها تن از هموطنان شد، پليس راه كشور تدابير ويژه اي را براي تشديد مبارزه با رانندگان و شركت هاي مسافربري متخلف تدارك ديده است كه مرحله اول آن از شهريورماه اجرا مي شود.
افزايش مجازات سرعت غيرمجاز در جاده ها تا 5 برابر و تعطيلي يكساله شركت هاي مسافربري از جمله موارد جديد تشديد مجازات متخلفين است. مشروح اين خبر را در صفحه 6 بخوانيد.
تعداد كشته  هاي جاده  اي در شهريورماه، 20 درصد بيشتر از كشته  ها در ايام نوروز است، زيرا در ايام نوروز تمام دستگاه  هاي ذيربط براي كنترل تصادفات وارد صحنه مي  شوند
گروه اجتماعي: فرمانده پليس راه نيروي انتظامي ضمن اعلام تشديد مبارزه با رانندگان و شركت هاي مسافربري متخلف در شهريورماه جاري، از تعطيل شدن شركت مسافربري «عصر ايران» در پي تصادف جاده ميانه- تبريز خبر داد.
سردار رويانيان همچنين از احتمال افزايش مجازات براي سرعت غيرمجاز در جاده ها تا 5 برابر مجازات اعمال شده در شهرها سخن به ميان آورد.
وي كه در سومين نشست تخصصي فرماندهان پليس راه سراسر كشور سخن مي گفت، افزود: اگر با سرعت غيرمجاز در جاده  ها به شدت برخورد نشود؛ شاهد حوادث ناگوارتري خواهيم بود و ما درصدد هستيم نسبت به توقيف خودروهاي متخلف اقدام كنيم.
وي، با تاكيد بر اينكه مجازات در نظر گرفته شده براي تخلفات حادثه  ساز در جاده  ها بسيار ناموثر است، تأكيد كرد: نامناسب بودن اصل مجازات موجب شده است كه رانندگان به بروز برخي تخلفات از جمله سرعت و سبقت غيرمجاز اقدام كنند، در حالي   كه بايد با اين گونه تخلفات به شديدترين شكل ممكن برخورد كرد.
به گزارش ايلنا فرمانده پليس راه گفت: اگر در سطح شهر، سرعت غيرمجاز خسارت 100 هزار توماني به دنبال دارد، اين تخلف در سطح جاده موجب كشته شدن بيش از 20 نفر از هموطنان مي  شود.
وي خاطرنشان كرد: پليس در آزادراه  ها و جاده  ها به امكانات و تجهيزات پيشرفته نياز دارد كه از اين طريق بتواند وسيله نقليه را كنترل كرده و از بروز تخلف جلوگيري كند.
رويانيان، با اشاره به خطرساز بودن برخي خودروهاي ساخت داخل، گفت: به زودي به مردم اعلام خواهيم كرد كه كدام خودرو چه خطراتي را براي مردم به دنبال دارد و اينكه خودروهاي ساخت داخل از نظر كمربند ايمني، استحكام بدنه و... تا چه اندازه خطرساز هستند. فرمانده پليس راه ناجا، تصريح كرد: 34 درصد از كشته  هاي ما در تصادفات ناشي از تصادف موتورسيكلت  هاست؛ با توجه به اينكه بسياري از موتورهاي توليد داخل از نظر فني استانداردها و ايمني مناسب را ندارند.
وي، از تهيه طرح جامع كاهش تلفات خبر داد و گفت: به دستور رئيس  جمهور و دستور فرمانده نيروي انتظامي، طرح جامع كاهش تلفات با توجه به ايفاي نقش سازمان  هاي ذيربط در حال تهيه است كه به زودي به مرحله نهايي مي  رسد.
رويانيان، با تاكيد بر اينكه بسياري از تصادفات ناشي از تخلف وسايل نقليه عمومي است، گفت: به دنبال تصادف دلخراش محور تبريز- ميانه، شركت مسافربري «عصر ايران» كه 180 اتوبوس در آن فعاليت مي  كردند و سفرهايي نيز به خارج از كشور داشتند؛ به مدت يك سال به دليل مديريت ضعيف و عدم رعايت مقررات تعطيل شد.
فرمانده پليس راه ناجا گفت: از روز گذشته، عمليات نصب دوربين  هاي جديد كنترل سرعت در آزادراه  هاي تهران- قم- كاشان- اصفهان، تهران - كرج- قزوين، زنجان- ميانه آغاز شده و تا پايان هفته به پايان مي  رسد و رانندگان در اين مسيرها نمي  توانند با سرعت غيرمجاز تردد كنند.
سردار رويانيان با تاكيد بر اينكه در شهريورماه به دليل حجم بالاي سفر با بيشترين ميزان تصادف و تلفات جاده  اي مواجه هستيم، افزود: در شهريورماه سال گذشته، 2 هزار و 925 نفر در سطح جاده  ها كشته شدند كه اين رقم 12 درصد كل كشته  هاي كشور را تشكيل مي  دهد.
وي خاطرنشان كرد: وضعيت ما در شهريورماه از نظر بروز تصادفات از نوروز نيز بحراني  تر است و بايد اعلام كرد كه امروز در كشور از نظر تصادف و مرگ و مير جاده  اي، در وضعيت بسيار نامطلوب و ناگواري قرار داريم.
فرمانده پليس راه ناجا، گفت: ميزان كشته  هاي جاده  اي در شهريورماه، 20 درصد بيشتر از كشته  ها در ايام نوروز است، زيرا در ايام نوروز تمام دستگاه  هاي ذيربط براي كنترل تصادفات وارد صحنه مي  شوند؛ اما به نظر مي  رسد كه پليس در فصل تابستان براي ارائه اين خدمات تنها نيروي موجود در صحنه است.
وي، نابساماني تابلوهاي راهنمايي در سطح جاده  ها را يكي از عوامل بروز تصادفات دانست و گفت: متأسفانه اين تابلوها از هيچ ساماندهي برخوردار نيستند و علاوه بر عدم تطابق با كنوانسيون «وين»، در بسياري از موارد، رانندگان را به اشتباه و خطر مي  اندازند.
سردار رويانيان، خواستار رفع ناامني  هاي موجود در سطح جاده  هاي كشور شد و گفت: بسياري از تقاطع  ها، معابر جاده  اي و پيچ  ها از عوامل بروز تصادف هستند كه بايد نسبت به اصلاح آن، اقدام كرد. وي خاطرنشان كرد: در حال حاضر در كشور ما هيچ تناسبي بين تعداد خودرو و زيرساخت  هاي لازم براي آن وجود ندارد؛ به نحوي كه ورود خودرو 7/17 درصد و توليد زيرساخت 1/1 درصد است.
سردار رويانيان، با اشاره به اينكه در مردادماه ميزان تصادفات و كشته  ها مهار شده است، افزود: با توجه به افزايش تعداد رانندگان و افزايش سفر و عدم تغيير در معابر و توسعه راه  ها، بايد با افزايش 11 درصدي رشد كشته  ها مواجه مي  شديم؛ اما به دليل فعاليت  هاي صورت گرفته و توجه مردم اين رشد در مردادماه متوقف شد.
وي گفت: ما به ويژه در شهريورماه به شديدترين شكل ممكن با رانندگان متخلف وسايل نقليه عمومي و كاميون  ها برخورد خواهيم كرد و تنها به جريمه مادي اكتفا نمي  كنيم؛ بلكه معتقد هستيم علاوه بر بايگاني كردن دفترچه  هاي آنها بايد بر ايشان پرونده قضايي تشكيل داد.
فرمانده پليس راه ناجا افزود: در كشور بيش از 200 هزار كاميون وجود دارد كه تنها 10 درصد آنها داراي «تاپوگراف» هستند و در 90 درصد آنها امكان كنترل ساعت و سرعت وجود ندارد.
وي گفت: حتماً رانندگان در هنگام سفر با احتياط كامل رانندگي كنند و از سلامت كامل خودروي خود مطمئن شوند و هر 2 ساعت زماني را براي استراحت در نظر بگيرند. وي در پايان خاطرنشان كرد: مردم براي همكاري با پليس رفتارهاي ناشايست رانندگان وسايل نقليه عمومي را به همراه شماره خودرو و نام راننده به پليس 110 اعلام كنند.