وزير بهداشت، درمان وآموزش پزشكي:
موارد مشكوك آلودگي طيور در كشور آنفلوانزا نيست
گروه اجتماعي: وزير بهداشت ، درمان  و آموزش  پزشكي  تأكيد كرد: هيچ  مورد اثبات  شده اي  از شيوع  آنفلوانزاي  پرندگان  در كشور مشاهده  نشده  است .
دكتر كامران  باقري  لنكراني  ديروز در گفت  وگو با خبرنگاران  افزود: البته  موارد مشكوكي  از آلوده  بودن  طيور به  آنفلوانزاي  پرندگان  در كشور وجود داشته ، اما با بررسي اين  موارد در آزمايشگاهها و انجام  تست هاي  مولكولي ، مشخص  شده است  كه  اين  موارد مبتلا به  آنفلوانزاي  پرندگان  نبوده اند.وي  بابيان  اينكه ايران  جزو كشورهاي  آلوده  به  آنفلوانزاي  پرندگان  نيست ، تأكيد كرد كه  در استانهاي  شمالي  كشور نيز مورد اثبات  شده اي  از ابتلاي  طيور به  اين  بيماري  وجود ندارد.وي  تصريح  كرد: وزارت  بهداشت  براساس  مستندات  علمي اين  مطلب  را بيان مي كند و آمادگي  لازم  براي  مقابله  با اين  بيماري  را دارد.لنكراني  ادامه  داد: هم اكنون  دوره هاي  آموزشي  براي  معاونان  بهداشت دانشگاههايي  كه  احتمال  ابتلا به  بيماري  در منطقه  تحت  پوشش  آنان  مي رود، برگزار مي شود و آنان  با راههاي  پيشگيري  از آنفلوانزاي  پرندگان  آشنا مي شوند.وي  گفت : همچنين  كلاسهاي  آموزشي  براي  افرادي  كه  در زمينه  پرورش  مرغ فعاليت  دارند، در اين  مراكز برگزار كرديم .وزير بهداشت  افزود: جزوه اي  آموزشي  نيز در اين  زمينه  براي  آشنايي  هرچه بيشتر پزشكان  و پيراپزشكان  تهيه  شده  كه  آنان  با آخرين  يافته هاي  مراقبت  و پيشگيري  از اين  بيماري  آشنا مي شوند.
لنكراني  به  وارد كردن  واكسن  آنفلوانزاي  انساني  اشاره  كرد و اظهارداشت : براي  اينكه  آمادگي  لازم  براي  مقابله  با آنفلوانزاي  پرندگان  داشته  باشيم ، حدود 560 هزار واكسن  آنفلوانزاي  انساني  وارد كرديم .وي  درخصوص  موارد استفاده  از واكسن  يادشده  گفت : باتوجه  به  اينكه  درصورت  شيوع  آنفلوانزاي  پرندگان  در كشور، احتمال  آلودگي  در ميان  بيماران ريوي  و يا داراي  نارسايي  كليه ، بيشتر از ديگران  است ، اين  بيماران  بايد با تجويز پزشك ، واكسن  آنفلوانزاي  انساني  را تزريق  كنند.به گفته  وزير بهداشت ، اين  واكسن  جزو واكسن هايي  نيست  كه  براي  همه  افراد به صورت  معمول  تجويز شود.لنكراني  به  عوامل  انتقال  بيماري  نيز اشاره  كرد و گفت : خوردن  گوشت  مرغ  از راههاي  بسيار نادر ابتلا به  اين  بيماري  است  كه  پختن  كامل  گوشت  مرغ مي تواند از ابتلاي  انسان  به  آن پيشگيري  كند.وي  همچنين  با اشاره  به  اينكه  كمتر از 200 مورد ابتلاي  آنفلوانزاي  پرندگان  به  انسان  در دنيا ديده  شده است ، اظهارداشت : انتقال  اين  بيماري  از فرد به  فرد نيز بسيار نادر است .وزير بهداشت  در پايان  خطاب  به  نمايندگان  رسانه ها تأكيد كرد: وزارت بهداشت  ضامن  حفظ سلامتي  مردم  است  و ما نبايد در ميان  مردم  وحشت  ايجاد كنيم و اگر موردي  از آلوده  شدن  طيور به  آنفلوانزاي  پرندگان  در كشور مشاهده  شد، وزارت  بهداشت  با همكاري  سازمان  دامپزشكي  در اين  زمينه  اطلاع  رساني  خواهدكرد.
تغيير ماهيت ويروس آنفلوانزاي مرغي
بنا به گزارش ديگري پزشكان  آلماني  نسبت  به  تغيير ماهيت  ويروس  آنفلوانزاي  مرغي  هشدار داده  و اعلام  كردند كه  ماهيت  ويروس  مي تواند به سرعت  تغيير كند.
كريستف  فوكس  مدير عامل  اتاق  پزشكان  آلمان  در گفت وگو با شماره  دوشنبه روزنامه  نوين  اوزنابروكر سايتونگ  با ابراز نگراني  شديد از احتمال  اين تغيير ماهيت  گفت : شيوع  ويروس  آنفلوانزاي  مرغي  كه  تغيير ماهيت  يافته  باشد، مي تواند باعث  مرگ  دهها هزار نفر انسان  در آلمان  شود.
فوكس  تأكيد كرد: نتيجه  آزمايش ها نشان  مي دهد كه  ويروس  آنفلوانزاي  مرغي  به  سرعت  ماهيت  و ساختار خود را تغيير مي دهد.مدير عامل  اتاق  پزشكان  آلمان  افزود: در صورت  پيدايش  نوعي  از ويروس آنفلوانزاي  مرغي  كه  بتواند از انسان  به  انسان  منتقل  شود، موج  آنفلوانزا در آلمان  به سرعت  گسترش  خواهد يافت .
دولت  آلمان  براي  مقابله  با آنفلوانزاي  مرغي  كه  وجود آن هم اكنون  در چند كشور اروپايي  نيز تأييد شده ، مقررات  اجباري  نگهداري  طيور و پرندگان  در قفس  را وضع  كرده است .با وجود چند مورد مشكوك  از مرگ  پرندگان  و طيور در آلمان ، تاكنون  وجود ويروس  آنفلوانزاي  مرغي  در آنها تأييد نشده  است .
همايش مقابله با آنفلوانزاي مرغي در آسيا
كشورهاي منطقه شرق آسيا و حوزه اقيانوس آرام به منظور بررسي راههاي جلوگيري از انتشار بيماري آنفلوانزاي مرغي تشكيل جلسه داده اند.به گزارش سايت فارسي بي بي سي در اين همايش كه در شهر بريسبن، استراليا برگزار شده است نمايندگان بيست و يك كشور منطقه از ديدگاه هاي كارشناسان مديريت بحران و بهداشت عمومي آگاه مي شوند و خواهند كوشيد به سياست هاي هماهنگي در زمينه جلوگيري از انتقال بيماري از طريق رفت و آمدهاي مرزي دست يابند.تاكنون بيشترين موارد ابتلاي به بيماري آنفلوانزاي مرغي در ميان انسان در شرق آسيا مشاهده شده است.در اين اجلاس، كشور ويتنام از جامعه جهاني خواست تا مبلغ پنجاه ميليون دلار كمك را به منظور مقابله با شيوع آنفلوانزاي مرغي در اختيار اين كشور قرار دهند.معاون وزير بهداري ويتنام گفته است كه اين مبلغ براي ذخيره سازي داروهاي لازم براي مقابله با ويروس آنفلوانزاي مرغي ضرورت دارد.تاكنون بيش از چهل نفر در اثر ابتلاي به بيماري آنفلوانزاي مرغي در ويتنام جان خود را از دست داده اند و مقامات دولتي اذعان كرده اند كه ذخيره دارويي اين كشور تنها براي درمان كمتر از يك درصد از كل جمعيت كفايت مي كند.