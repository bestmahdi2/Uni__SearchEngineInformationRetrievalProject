گزارشي از روند دوساله بازسازي در بم
بازسازي بم به كندي پيش مي رود
گروه اجتماعي: دو سال از زلزله پنجم ديماه سال 82 در بم مي گذرد. زلزله اي كه 41 هزار نفر از جمعيت اين شهر را به كام مرگ برد، 18 هزار خانه را در 250 روستا و قريب 150 مركز اداري، آموزشي و فرهنگي را ويران كرد.اكنون پس از گذشت دو سال و علي رغم وعده هاي هرساله مسئولين كار بازسازي خانه هاي مردم بم به اتمام نرسيده است.كندي روند بازسازي بم مشكلات اجتماعي، فرهنگي بسياري را دامن مي زند. در اين گزارش ضمن مرور اقدامات انجام شده طي اين مدت برخي از مسايل و مشكلات حل نشده و يا درحال شكل گيري نيز موردتوجه قرار گرفته است.مدير آموزش و پرورش در گفت  وگو با خبرگزاري مهر مي گويد: اگر مشكل بازسازي خانه هاي مردم بم زودتر حل نشود با زلزله مهيب تري مواجه خواهيم شد و آن فاصله گرفتن دانش آموزان از خانواده هايشان است.حميدرضا آرمان مدير آموزش و پرورش شهرستان بم درمورد فعاليت هاي انجام شده و مشكلات موجود در زمينه مدارس و آموزش و پرورش به خبرنگار اعزامي مهر به بم گفت: من 18 ماه قبل، مسئول آموزش و پرورش شهرستان بم شده ام.ما بايد 190 مدرسه را راه اندازي مي كرديم كه هيچ يك از اين مدارس آمادگي بازگشايي نداشتند.خوشبختانه ما توانستيم در يك فاصله بسيار كوتاه نزديك به 40 روز همه اين 190 مدرسه را راه اندازي كنيم.
مشكل عمده اي كه دراين ارتباط داشتيم عدم انگيزه مردم براي بازگشت به شهر بود.ولي پس از گذشت يكماه از راه اندازي مدارس خوشبختانه تعداد دانش آموزان از 16000نفر كه روز اول مهر ثبت نام كرده بودند به24440نفر رسيد.
وي افزود: مشكل ديگري كه آموزش وپرورش بم با آن مواجه بود به اين موضوع برمي گشت كه 85% مردم بم خصوصا دانش آموزان و معلمين دچار آشفتگي هاي رواني بعد از زلزله بودند.
آرمان اعلام كرد: با وجود همه مشكلاتي كه سال گذشته بود.
600 نفر از داوطلبان كنكور شهرستان بم وارد دانشگاه شدند 18 نفر در رشته هاي پزشكي و دندان پزشكي، داروسازي و دام پزشكي قبول شدند وحدود 100 نفر در رشته هاي مهندسي.
رييس بهزيستي بم گفت: يكسري سبدهاي حمايتي براي خانواده ها وجود دارد كه براساس آن بچه ها سرپرستي مي شوند. يونيسف به دنبال بازديد مددكاران نيازها را در اختيار اين افراد قرار مي دهد. اين طرح از سال 2004 تا پايان 2005 ادامه دارد و با اتمام سال 2005 به پايان مي رسد.با رايزني هايي كه انجام گرفته احتمال تمديد طرح تا شش ماه ديگر نيز است.دكتر محمد موسي زاده آخرين آمار كودكان تحت پوشش بهزيستي را هزار و 347 نفر اعلام كرد و افزود: اين تعداد از بهزيستي مستمري دريافت مي كنند ولي 3 هزار و 400 كودك طبق طرح مشترك با يونيسف از مددكاري و مشاوره ما استفاده مي كنند كه كودكان كميته امداد و حتي كودكاني كه زير نظر والدين خود هستند را نيز در بر مي گيرد.وي به آمار معلولين و سالمندان اشاره كرد و افزود: 227 ضايعه نخاعي، 557 معلولين جسمي - حركتي، 919 معلولين ذهني و 429 سالمند از مستمري ماهيانه برخوردار مي شوند.
دكتر محمد موسي زاده گفت: در حال حاضر 557 معلول جسمي كه برخي از آنها بر اثر زلزله عضوي از بدنشان صدمه ديده است و عضو خانواده يا سرپرست خانواده هستند با مشكل مواجه هستند.وي درخصوص مكان و چگونگي نگهداري كودكان بي سرپرست گفت: دو مركز در بم براي نگهداري بچه هاي بي سرپرست ايجاد شده است.در كل شايد تعداد كودكاني كه در خانواده هاي خود زندگي نمي كنند به 200 نفر هم نرسد.
وي به زنان سرپرست خانوار اشاره كرد و گفت: مستمري ماهيانه اين افراد را تا پايان سال 83 پرداخت كرده ايم اما متأسفانه از سال 84 به بعد به لحاظ عدم تخصيص بودجه نتوانستيم مستمري به آنها پرداخت كنيم.رئيس اداره بهزيستي شهرستان بم اضافه كرد: رئيس جمهور در سفر مهر ماه خود به بم وقتي از عدم پرداخت مستمري مددجويان بهزيستي مطلع شد دستور تامين بودجه را صادر كرد.با دستور وي مبلغ دو ميليارد تومان تصويب شد.اين مبلغ نيز هنوز پرداخت نشده است.
جانبازان و ايثارگران بم منتظر بمانند
رئيس بنياد شهيد و امور ايثار گران شهرستان بم ضمن برشمردن خدمات ساير نهادها به ايثارگران بم، تعداد جانبازان نيازمند مسكن را حدود 100 نفر دانست و تاكيد كرد: بنياد، اسامي آنها را يادداشت كرده تا در اولويت واگذاري مسكن قرار گيرند.حسن بهره مند گفت: در مجموع هر فرد در شهرستان بم براي ساخت مسكن مي تواند 5/15 ميليون تومان وام دريافت كند كه 5/3 ميليون تومان آن بلاعوض و 2 ميليون تومان نيز به منظور حصار كشي در نظر گرفته شده است.
11 مدرسه و 5 مركز امدادي و درماني براي زلزله زدگان بم احداث مي شود
رئيس جمعيت هلال احمر شهرستان بم نيز گفت: هم اكنون پروژه هاي عمراني نظير 11 باب مدرسه با همكاري فدراسيون صليب سرخ و هلال احمر، 3 مركز امدادي، 2 مركز درماني، يك مركز اداري و يك مركز فرهنگي ورزشي در حال احداث بوده و يك مركز فرهنگي ديگر نيز در حال بازسازي است.
مهندس رضا اشك در گفتگو با خبرنگار اعزامي مهر به بم افزود: طي يك سال اخير كمك نقدي صليب سرخ انگليس به تعداد 4 هزار 566 خانوار كه براي هر خانوار ميزان 300 هزار تومان بوده در اختيار زنان سرپرست خانوار، معلولان، سالخوردگان و يتيمان قرار گرفته است.