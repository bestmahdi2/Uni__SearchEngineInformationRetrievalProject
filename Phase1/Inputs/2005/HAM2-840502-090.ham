هشدار وزير بهداشت درباره عرضه مواد غذايي توسط دستفروش ها
گروه اجتماعي: وزير بهداشت طي نامه اي به وزير كشور براي برنامه ريزي جهت كنترل و جلوگيري از عرضه مواد غذايي به صورت دستفروشي و دوره گردي كمك خواست.
به گزارش روابط عمومي وزارت بهداشت، درمان و آموزش پزشكي، در اين نامه آمده است: متأسفانه هنوز در نقاط مختلف كشور عرضه مواد غذايي توسط بعضي از افراد سودجو به صورت دوره گردي و دستفروشي انجام مي شود؛ در حالي كه مساله سلامت مصرف كنندگان به ويژه گروه هاي آسيب پذير نظير كودكان و دانش آموزان ضرورتي اجتناب ناپذير است.
بنابراين گزارش، دكتر مسعود پزشكيان از موسوي لاري خواست تا برنامه ريزي جهت كنترل و يا جلوگيري از عرضه مواد به صورت دستفروشي و دوره گردي در دستور كار شوراي برنامه ريزي و سياستگذاري قرار گيرد و با هماهنگي عاملين نظارتي و اجرايي اين وزارتخانه و وزارت بازرگاني، نيروي انتظامي، فرمانداران، شهرداران، بخشداران و دهداران، اقدامات لازم و جدي انجام شود.
توصيه هاي بهداشتي به شهروندان
عرضه مواد غذايي به صورت دستفروشي به دليل عدم رعايت موازين بهداشت فردي توسط عاملين فروش در معرض گرد و غبار، حشرات و آلودگي هوا بودن و فقدان بهداشت محيط، سلامت شهروندان را تهديد مي كند.
به همين جهت و به منظور پيشگيري از ابتلاي شهروندان به انواع بيماري هاي انگلي چون
اسهال و استفراغ، وبا، شبه وبا، حصبه، شبه حصبه و تب مالت كه اخيراً شايع شده است، كارشناسان بهداشتي موارد زير را توصيه كرده اند:
- خودداري از خريد و مصرف هر نوع نوشيدني از دستفروشان
- عدم استفاده از آبخورهاي روباز و غيربهداشتي در سطح شهر
- خودداري از خريد و مصرف مواد غذايي فله اي و غيربسته بندي شده
- استفاده از ليوان شخصي يكبار مصرف براي نوشيدن آب يا چاي
- پرهيز از خريد تنقلات از دستفروشان
- خودداري از مصرف سبزيجات نظير كاهو، كلم و سبزي خوردن در رستورانها و مكانهاي غيربهداشتي
- عدم خريد و مصرف شيريني هاي تر در تابستان
- مصرف ميوه ها پس از پوست گرفتن و يا ضدعفوني كردن
- خودداري از نگهداري غذاهاي سرد نظير سالاد الويه
- خودداري از خريد گوشت چرخ كرده و چرخ كردن گوشت در منزل
- مصرف آب تصفيه شده شهري يا آب معدني و جوشاندن آب در مسافرتها و سفر به مناطق روستايي
- خودداري اكيد از مصرف آب آبياري فضاي سبز در پاركها
- نگهداري مواد غذايي در ظروف در بسته در يخچال و فريزر
- دقت در تاريخ مصرف مواد كنسرو شده و جوشاندن آنها به مدت 5 دقيقه قبل از مصرف