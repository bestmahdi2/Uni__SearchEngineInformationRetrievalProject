حجم بازارگرداني در بورس افزايش يافت
گروه بورس: حجم بازارگرداني طي معاملات ديروز بورس تهران به شدت افزايش يافت.
به گزارش خبرنگار ما، در اين روز كارگزاران بازارگردان 19 ميليون و 900 هزار سهم ليزينگ صنعت و معدن به ارزش 64 ميليارد ريال بازارگرداني شد. همچنين سهام سرمايه گذاري غدير، سرمايه گذاري بانك ملي، سيمان فارس و خوزستان، سرمايه گذاري صنعت و معدن و سرمايه گذاري مسكن نيز روز گذشته بازارگرداني شد تا بازار به حال تعادل درآيد.
بنابراين گزارش يك هزار فعال بازار ديروز براي خريد 9 ميليون و 560 هزار و 292 سهم سرمايه گذاري شاهد به ارزش 2/42 ميليارد ريال و 450 نفر براي خريد 4 ميليون و 187 هزار و 474 سهم ايران ارقام به ارزش 2/14 ميليارد ريال به كارگزاري مراجعه كردند.
از سوي ديگر در كفه تقاضا روز گذشته صف سرمايه گذاري غدير جمع نشد. در اين روز سيمان تهران، سيمان شمال، سيمان شرق، نيروترانس، سيمان كرمان، سيمان صوفيان و سيمان كارون در جدول عرضه حضور داشتند.