اعتراض شاعران جهان به ادامه بازداشت پنج كوبايي در آمريكا
مهر: كميسيون جهاني شاعران صلح با ارسال نامه و صدور بيانيه اي نسبت به بازداشت غيرقانوني پنج كوبايي شاعر و اهل فرهنگ اعتراض كردند.
به گزارش خبرنگار فرهنگ و ادب مهر، جمعي از شاعران و اهل فرهنگ در ايران همزمان با دور جديد حمايت از پنج كوبايي اهل فرهنگ و ادب در زندان هاي آمريكا با صدور بيانيه و نامه هاي اعتراض آميز خطاب به دادستان كل آمريكا و بنياد هاي حقوق بشري، به اين حركت غير انساني اعتراض كردند. محمود معتقدي، كريم رجب زاده، م.آزاد، شمس آل احمد، كامران جمالي، پويان شاهرخي، رامتين راوندي، استاد مشهدي زاده، دكتر بختياري، عليشاه مولوي، سيد علي مير باذل، داريوش معمار، مزدا شاهاني، باهيد يوسفي، فريده رياضي، جاويد محمدي، امين آبان، سعيد جليلي هنرمند و مصطفي اسدي از جمله هنرمندان، شاعران و نويسندگان ايراني هستند كه اين بيانيه ها را امضاء كرده اند.
به گزارش مهر، در تاريخ 12 سپتامبر،1998 اف بي آي؛ پليس امنيتي ابالات متحده آمريكا پنج كوبايي مقيم آن كشور را در فلوريداي جنوبي، مقر استقرار ضد انقلابيون كوبايي بازداشت كرد.
چند روز بعد در شرايطي كه رسانه هاي محلي تحت كنترل تروريست هاي كوبايي تبليغاتي را عليه اين افراد به راه انداختند كه دستمايه سيستم قضايي آمريكا براي در بازداشت نگه داشتن اين پنج نفر قرار گرفت. اين پنج تن روانه بازداشت و زندان هفت ساله شدند.اين افراد خرارد و هرناندز نوردلو، رنه گونزالس سوررت، لاباينوسالازار، آنتونيو گررو رودريگز و فرناندو گونزالس هستند و براي اين محكوم شدند كه به منظور كسب اطلاعات درمورد فعاليت هاي تروريستي عليه كوبا در بين گروه هاي كوبايي - آمريكايي مستقر در جنوب فلوريدا، نفوذ كرده اند.
از شخصيت هاي و نويسندگان جهاني كه اين بيانيه را امضاء كرده اند مي توان به: وله سونيكا، پرز اسكويول، نوآم چامسكي، اوسكار نيمبر، ماريو بندتي، هاري بلافونت، پابلو گونزالس، كاسانوا، ارنستو كاردنال، تياگودمئلو، دني گلوور، ادوارد و گالينو، آليس واكر، آتيلوبورن، ايگنا سيورامونت، تاريق علي، رمزي كلارك، جياني مينا، فري بتو، ميگوئل بوناسو، هوارد زين، راسل بنگر، جيمز كاك كرافست، دانيل اورتگا، مارتين آلمادا، سيلويو رودريگز، مائو چائو، ويكتور هردپا، پابلو ميلانس، دني ريورا، كيت اليس، آيسيا آلونسو خوزه ساراماگو و ديگران اشاره كرد.اين كميته از تمامي مدافعان حقوق بشر، مخالفين تروريسم، هنرمندان، مبارزين مسلمان و روشنفكران دعوت كرده است كه با تحقيق و درك حقايق، به جمع امضاء كنندگان جهاني اين حمايت انساني بپيوندند.
به اين منظور آدرسي هم براي تماس
اهل فرهنگ به نشاني: irancubafriendship @yahoo.com براي اعلام حمايت از اين حركت تخصيص يافته است.