آمار آسيب هاي اجتماعي هر ساله 15درصد افزايش مي يابد
مسئول دفتر آسيب هاي اجتماعي بهزيستي، گفت: هر ساله 15درصد آسيب  هاي اجتماعي مانند ايدز، طلاق، روسپي  گري، دختران فراري، خودكشي، طلاق زياد مي  شود كه اين آسيب ها داراي ارتباط دروني با يكديگر دارند.
به گزارش خبرنگار ايلنا، دكتر اسدبيگي، مسئول دفتر آسيب  هاي اجتماعي بهزيستي، در جمع خبرنگاران، در مراسم تجزيه و تحليل نتايج دستاوردهاي سه ساله خط hot line انجمن حمايت و ياري آسيب  ديدگان اجتماعي، افزود: ايدز يكي از آسيب  هاي اجتماعي است كه مرتبا بر تعداد مبتلايان به اين بيماري اضافه مي  شود.وي اعلام كرد: 61 درصد ابتلا به ايدز در اثرتزريق مواد مخدر و 7 درصد به علت روسپي  گري و 8 درصد آن به دلايل ناشناخته است. اسدبيگي افزود: براي ساماندهي زنان خياباني طرح صيانت جنسي در وزارت كشور مطرح شد كه هنوز هيچ خبري از اين طرح نداريم. در ادامه دكتر معصومي راغبي، مديرعامل انجمن تنظيم خانواده، افزود: يكي از فرصت  هايي كه درخصوص ايدز وجود دارد، اين است كه هنوز همه  گير نشده است و آنچه به عنوان تهديد مطرح مي  شود، اين است كه چون اپيدمي نشده، در مرحله انكار هستيم.
وي افزود: ايدز زمان نمي  خواهد و خود اين بيماري مسيرش را طي مي  كند، كار ما بايد آگاه  سازي و آموزش عمومي باشد.
مديرعامل انجمن تنظيم خانواده معتقد است؛ معضل ايدز در كشور ما داغ و ننگ ناشي از اين بيماري است و بايد در اين زمينه فرهنگ  سازي شود.