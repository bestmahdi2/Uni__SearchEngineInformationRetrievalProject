سيستم جديد فيلترينگ سايت هاي اينترنتي در ايران راه اندازي مي شود
گروه اجتماعي: معاون  فناوري  اطلاعات  وزارت  ارتباطات  گفت : شركت  دلتا گلوبال ايراني بزودي  سيستم  فيلترينگ  سايتهاي  اينترنتي  را راه اندازي  مي كند.
عبدالمجيد رياضي  در گفت وگو با خبرنگار ايرنا افزود: تاكنون  تمامي سيستمها خارجي  بود و چون  دستيابي  به  ديتابيس (اطلاعات  پايه )آنها مشكل  بود، با اشكالات  فني  زيادي  مواجه  مي شديم .
رياضي  گفت : شركت  دلتا گلوبال ، در مناقصه اي  كه  شركت  فناوري  اطلاعات  درزمينه  سيستم  فيلترينگ  اينترنت ، برگزار كرد، برنده  شده  است .
وي  در پاسخ  به  سئوالي  درباره  اعتراضهايي  كه  راجع  به  مصاديق  فيلترينگ اينترنتي  و گسترش  آن به  سايتهاي  خبري  بعضا حتي  داخلي مي شود، گفت : اينكه  چه سايتي  فيلتر شود، ربطي  به  وزارت  ارتباطات  ندارد بلكه  كميته اي  به  نام تعيين  مصاديق  - مركب  از اعضايي  از وزارت  اطلاعات ، وزارت  ارشاد و صداوسيماي  جمهوري  اسلامي - اين  كار را انجام  مي دهد.
به  گفته  وي ، مصوبات  كميته  ياد شده  به  شركت  فناوري  اطلاعات  ابلاغ  مي شودو اين  شركت  ديتابيس  آن را قرار مي دهد.
خبرنگار ايرنا از معاون  فناوري  اطلاعات  وزارت  ارتباطات  پرسيد آيا ازوزارت  ارتباطات  عضوي  در اين  كميته  حضور دارد؟ ايشان  پاسخ  داد: اطلاعي ندارم .وي  درادامه  گفت  كه  تصميماتي  كه  درباره  فيلترينگ  سايتها گرفته  مي شودبايد تصميمهاي  جامعي  باشد تا هر سايتي  فيلتر نشود.
رضا رشيدي  مدير عامل  شركت  فناوري  اطلاعات  وزارت  ارتباطات  نيز در گفت و گو با خبرنگار ايرنا گفت : مقدمات  اداري  كار شركت  دلتا گلوبال  فراهم  شده و اين  شركت  ظرف  يك  يا دو ماه  آينده  آغاز به  كار خواهد كرد.وي  اظهار داشت : مقررات  براي  فيلترينگ  سايتهاي  مستهجن  براي  همه  شركتهااز قبل  وجود دارد و اين  شركتها بايد خود اين  سايتها را فيلتر كنند.
به  گفته  وي  كميته  مصاديق  درباره  سايتهاي  ديگر تصميم  مي گيرد و وزارت ارتباطات  تنها مجري  مصوبات  آن است .
كنترل مراكز خصوصي مخابراتي
از سوي ديگر مدير روابط عمومي سازمان  تنظيم  مقررات  و ارتباطات  راديويي  گفت : اين سازمان  با تدوين  يك  طرح  جامع ، تمام  شركتها و مراكز خصوصي  مخابراتي  وماهواره اي  به  جز شركتهاي  آي .سي .پي را كنترل  مي كند.
سازمان  تنظيم  مقررات  و ارتباطات  راديويي  يكي  از زيرمجموعه هاي  وزارت ارتباطات  و فناوري  اطلاعات  است  كه  اصلاح  ساختار بخشهاي  مخابراتي  و فناوري اطلاعات  و مديريت  آزادسازي  و خصوصي سازي  بخش  مخابرات ، از جمله  وظايف  آن مي باشد.
حسام الدين  عرب  زاده  با اعلام  اين  مطلب  به  ايرنا بيان  داشت : سازمان  تنظيم  مقررات  وظيفه  نظارت  بر مجوز تمام  شركتهاي  خصوصي  كه  به  ارايه  خدمات  مخابراتي  و ماهواره اي  مي پردازند و مجوزتاسيس  خود را از اين  سازمان  اخذ مي كنند را به  عهده  دارد.
وي  افزود: براي  اجراي  اين  وظايف  نياز به  تدوين  يك  طرح  جامع  و برنامه ريزي مدون  داريم  كه  در زمان  حاضر كميته اي  براي  اين  امر در بخش  معاونت  نظارت سازمان  در نظر گرفته  شده  است .
عرب  زاده  با اشاره  به  اينكه  سازمان  تنظيم  مقررات  از سال  82 آغاز به كار كرده  است ، اظهار داشت : نظارت  و كنترل  بر شركتهاي  خصوصي  از جمله  مباحث تازه اي  است  كه  براي  سازمان  تعريف  شده  است .
وي  مجوزهايي  كه  از طرف  سازمان  تنظيم  مقررات  به  بخش  خصوصي  داده  مي شودرا خدمات  اينترنتي ، ندا، خدمات  ماهواره اي ، تلفن  اينترنتي، ارتباطات  تلفن  همراه  بين المللي  ماهواره اي ، پي جو، باند شهروندي  و تلفن  ثابت  اعلام  كرد.
عرب زاده  نظارت  بر نحوه  اعمال  فيلترينگ  را از وظايف  اين  سازمان  ندانست و گفت : اين  امر وظيفه  شركت  فناوري  اطلاعات  است .