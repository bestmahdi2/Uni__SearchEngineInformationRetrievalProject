يادداشت اول
خاطره زيباي كاغذ
ليلي نيكونظر
هرچه مي  گذرد كتابخانه  ها بيشتر به سمت ديجيتال شدن پيش مي  روند. منظور از ديجيتال شدن اين است كه يك كتابخانه مي  شود محتواي يك cd و در جيبمان جا مي  گيرد، يا مي  شود محتواي يك سايت كه بايد حق عضويت بدهي و copyright رعايت كني و اين حرف  ها و خب كتاب  ها هم به اشكال و فرمت  هاي جديد ارائه مي  شوند و از ريخت كاغذي و چاپي شان مي  افتند؛ مي  شوند كتاب  هاي چندرسانه  اي يا كتاب  هاي همانندساز كه علاوه بر متن، نور و صدا دارند و محصولات اعجاب  انگيزي مي  شوند. كتاب  هاي متني مي  شوند كه روي اينترنت ورقشان مي  زني يا كتاب  هاي الكترونيكي مي  شوند و روي cd و ميكروفيش و ميكروفيلم و مواد اينچنيني مي  روند. هرچند ما هنوز از دستيابي به بخش زيادي از اين اقلام به دوريم و حتي تصور آن هم باتوجه به نسبت ما با كپي  رايت منتفي ست، اما در همين جامعه فارسي  زبان اينترنت و مخصوصا كتابخوان  هاي فارسي  زبان اينترنت، ميانه عده  اي با كتاب  هاي متني يا كتاب  هايي كه مي  شود page to page روي اينترنت و در همين فضا ورق زد، بد نيست. مثالش اين است كه خيلي از اين افراد ترجمه رمان آهستگي كوندرا را روي اينترنت خواندند و خيلي  ها هم اولين ترجمه هري پاتر را در سايت بعد هفتم و به ترجمه وحيد بهلول دنبال كردند؛ زماني كه هنوز ترجمه فارسي هري پاتر در بازار نبود و ماجراهاي اينچنيني همچنان ادامه دارد. مترجمان در وبلاگ  هايشان از نويسنده  هاي دلخواهشان، داستان كوتاه ترجمه مي  كنند و سايت  هاي ادبي، ترجمه  هايي متفاوت از ترجمه  هاي بازار ارائه مي  دهند. براي ما كه تا حدودي آن  لاين، كتاب و داستان و رمان خوانده  ايم و با اينترنت ميانه خوبي داريم، بهانه  مان براي اينكه كتابخواني آن  لاين جزو عادات رايج مان نمي  شود، احتمالا سرعت پايين اينترنت و هزينه  هاي گران تامين آن است، اما جالب است كه عادات كتابخواني از سر مردمي كه براحتي به كتب آن  لاين و كتابخانه  هاي ديجيتال دسترسي دارند هم نمي  افتد. جدا از دلايل منطقي ماجرا كه مي  تواند مثلا قابل حمل بودن كتاب باشد(اشاره به تصاوير حسادت  برانگيز مردم غربي كتاب به دست در متروها و اتوبوس  ها)يا جدا از كلي دلايل كارشناسانه و عقل  پسندانه، اين شايد به يك علت بزرگ برگردد؛ شايد عادت كتابخواني و سروكله زدن با كتاب  هاي كاغذي باشد كه به اين راحتي  ها از سر مردم دنيا نمي  پرد؛ لذت ورق زدن و به آخر كتاب رسيدن. شايد هم حس كاغذ باشد كه حس هفتم كتابخوان  هاي دنيا مي  شود يا نوستالژي آن باشد، به هر حال كه عادت بزرگي ست و احتمالا براي اينكه عادت  هاي بزرگ براي مردم دنيا پيش  پاافتاده و غيرطبيعي به نظر بيايند، وقت زيادي لازم است.