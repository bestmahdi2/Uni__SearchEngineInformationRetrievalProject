در 6 ماهه اول سال جاري نسبت به مدت مشابه سال قبل رخ داد
رشد 6 درصدي تلفات حوادث رانندگي در كشور
گروه اجتماعي: سازمان پزشكي قانوني كشور اعلام كرد: در شش ماهه نخست سال جاري 15 هزار و 433 نفر به علت تصادفات رانندگي در كشور كشته شده اند كه اين رقم نسبت به مدت مشابه در سال گذشته، 3/6درصد رشد داشته است.
به گزارش روابط عمومي سازمان پزشكي قانوني، بيش از 2/81 درصد افراد كشته شده مرد و 8/18 درصد زن بوده اند.
همچنين استان هاي تهران 1570 نفر، خراسان رضوي 1318 نفر و فارس 1179 نفر بيشترين و استان هاي ايلام 109 نفر، كهگيلويه و بويراحمد 116 نفر و چهارمحال و بختياري 183 نفر كمترين تعداد كشته ها را داشته اند.
بنابراين گزارش بيشترين افزايش رشد مرگ هاي ناشي از تصادفات رانندگي در نيمه اول امسال مربوط به استان هاي ايلام 9/32 درصد و چهارمحال و بختياري 9/29 درصد و بيشترين كاهش رشد مربوط به استان هاي سمنان 9/19 - درصد و قم 9/17 - درصد بوده است.
براساس بررسي هاي صورت گرفته مشخص شد كه 5/30 درصد كشته هاي ناشي از تصادفات، سرنشين؛ 25 درصد موتور سوار، 3/22 درصد عابر، 5/19 درصد راننده و 2/0 درصد دوچرخه سوار بوده اند.
وضعيت 5/2 درصد افراد در صحنه تصادف نامعلوم گزارش شده است.اين گزارش نشان مي دهد كه استان تهران با 2/4 درصد بيشترين نسبت عابران، استان هاي بوشهر با 41 و گلستان 2/40 درصد بيشترين نسبت موتور سواران، استان خراسان جنوبي بالاترين نسبت رانندگان با 8/31 درصد و استان سمنان با 1/56 درصد بالاترين نسبت سرنشينان كشته شده را به خود اختصاص داده اند.
درمورد محل تصادف منجر به فوت؛
5/61 درصد افراد متوفي در جاده هاي برون شهري، 6/3 درصد در مناطق درون شهري، 4/6 درصد در جاده هاي روستايي و محل وقوع تصادف 5/1 درصد افراد نامعلوم گزارش شده است.
بيشترين نسبت متوفيات درمناطق درون شهري مربوط به استان هاي تهران 6/52 درصد و اصفهان 5/42 درصد، بيشترين نسبت متوفيات در مناطق برون شهري مربوط به استان هاي قزوين 8/81 درصد و گيلان 6/77 درصد و بيشترين نسبت متوفيات در جاده هاي روستايي مربوط به استان هاي ايلام 8/13 درصد در محل وقوع تصادف، 4/39 درصد در بيمارستان، 8/9 درصد در حين انتقال به بيمارستان و 8/0 درصد افراد در منزل فوت كرده اند و محل فوت 0/7 درصد افراد نامعلوم گزارش شده است.
در همين زمينه جانشين  معاونت  هماهنگ كننده  ناجاگفت : طرح هايي  براي  افزايش  امنيت  جاده  ها و كاهش  سوانح  و تلفات  جاده  در دست  تدوين  و اجرا داريم  كه  اميد است  نتيجه آن  كاهش  سوانح  جاده  در كشور باشد. سردارعلي  رضا جزيني  ديروز در جمع  خبرنگاران  درعسلويه  بوشهر افزود: آقاي  رئيس  جمهور درخصوص  اتخاذ واجراي  برنامه هايي  كه  منجر به  افزايش  ضريب امنيت  در ابعاد مختلف  در سطح  كشور شود، تأكيد زيادي  دارد و در همين  راستا فرماندهي  انتظامي كشور طرح هايي  را به  اجرا در آورده  است .اين  مقام  مسئول  تصريح  كرد: شناسايي  علل  اصلي  سوانح  جاده اي  و اتخاذ راهكارهاي  متناسب  مي تواند به  كاهش  تصادفات  منجر شود و در اين  راستا بايدهمگان  مشاركت  و همكاري  داشته  باشند.برخي  آمارها حاكي  از كشته  شدن  سالانه  حدود 26هزارنفر بر اثر سوانح  مختلف رانندگي  در كشور است .