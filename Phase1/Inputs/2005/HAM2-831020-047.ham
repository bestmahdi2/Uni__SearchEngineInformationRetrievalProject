مطبوعات و سازمانهاي امدادي بين المللي
جهان به وعده خود در بازسازي بم عمل نكرد
گروه اجتماعي: جهان به وعده هاي كمك خود براي بازسازي شهر بم عمل نكرده است.
به گزارش خبرنگار ما اين موضوعي است كه اين روزها از سوي سازمانهاي مختلف امداد رساني بين المللي و نيز برخي مطبوعات غربي بدان اعتراف شده است.
بنابراين گزارش جان اگلند از مسئولان كمك هاي انسان دوستانه سازمان ملل كه اكنون هماهنگي امدادرساني به زلزله  زدگان شرق آسيا را از نزديك دنبال مي كند از كشورهايي كه براي كمك به زلزله زدگان بم و سونامي تعهد كرده و مي كنند خواست به وعده هاي خود عمل كرده و پايبند باشند. وي ضمن انتقاد از برخي از كشورها و سازمانها براي عدم عمل به وعده كمك خود به زلزله زدگان بم گفت: بسياري از اين كمك ها متحقق نشده و ساكنان بم كه هم اكنون در چادرها بسر مي برند سرخورده شده اند.
همچنين بنابر گزارش ديگري «زنجير خوشبختي»  يك  سازمان  امدادي  غيردولتي  سوييس  اعلام  كرد: جامعه  بين المللي  به  وعده  خود براي  بازسازي  شهرستان  زلزله زده  بم  در استان كرمان  ايران  عمل  نكرد.
روزنامه  فرانسوي  زبان  «24 ساعت»  چاپ  سوييس به  نقل  از زنجيره  خوشبختي  افزوده  است : 24 دسامبر 2003 ميلادي (سوم  دي  ماه  1382)بم  ويران  شد و شايع  است  كه  فقط يك  درصد كمك هاي  وعده  داده  شده  جهاني  صرف بهبود زندگي  زلزله زدگان  شده ، زيرا وعده  تحويل  كمك ها محقق  نشده  است .
اين  روزنامه  در ادامه  با درج  اين  مطلب  كه  شايد شايعات  در مورد اين كه دولت  ايران  نيز تا به  حال  تمام  كمك هاي  دريافتي  را صرف  مردم  بم  نكرده  است ، اساسي  نداشته  باشد افزوده  است : بسياري  از كشورها بعد از وقوع  زلزله  دربم ، وعده  مبالغ  زيادي  كمك  به  اين  منطقه  را دادند، اما اين  امر همچنان  به صورت  وعده  باقي  مانده  است .
اين  روزنامه  با درج  اين  خبر كه  بانك  اسلامي ، كشورهاي  عربي  و ژاپن  وعده پرداخت  صدها ميليون  دلار وام  و اعتبار براي  بازسازي  بم  را داده اند، پرسيده است : اين  بانكها و سازمان ها چه  مبلغي  و به  چه  كسي  پرداخت  كرده اند؟ پاسخ به  اين  پرسش  آسان  نيست .
اري  برژوزف  مسئول  سازمان  زنجير خوشبختي  با تاييد خلف  وعده  بين المللي براي  كمك  به  بم ، گفته  است : سوييس  از اين  قاعده  مستثني  است ، زيرا اين  كشور10 ميليون  فرانك  پولي  كه  براي  اين  امر جمع آوري  شده  بود، در طرح هاي  مختلف بازسازي  بم  توسط سازمان هاي  غيردولتي  سوييسي  هزينه  شده  و اخيرا نيز يك ميليون  و 900 هزار فرانك  ديگر براي  اين  امر اختصاص  يافته  است .
همچنين روزنامه  انگليسي  اينديپندنت  ديروز  گزارشي  درباره  بازسازي  بم منتشر و در آن از پايبند نبودن  كشورها به  تعهد خود در اين  زمينه  انتقاد كرد. كشورهاي  جهان  اكنون  درحال  وعده  دادن  براي  كمك  هرچه  بيشتر به  قربانيان حوادث  هجوم  امواج  سونامي  به  كشورهاي  جنوب  شرقي  آسيا هستند، اما نگراني هاي  زيادي  در مورد احتمال  عمل  نكردن  به  اين  وعده ها وجود دارد.