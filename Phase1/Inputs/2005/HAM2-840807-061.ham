هشدار وزير كار و امور اجتماعي
اگر سرمايه گذاري نكنيم، نرخ بيكاري از 28 درصد هم مي گذرد
مهر: وزير كار و امور اجتماعي گفت: در صورت عدم برنامه ريزي وسرمايه گذاري لازم نرخ بيكاري در كشور ظرف پنج سال آينده به 28 درصد خواهد رسيد.
سيد محمد جهرمي درخصوص پيش بيني بانك جهاني از نرخ بيكاري ايران ظرف پنج سال آينده گفت: طي پنج سال آينده بيشترين آمارمتقاضيان كار را بعد ازانقلاب خواهيم داشت وبعد ازاين مدت حجم متقاضيان كار به مرور زمان كاسته خواهد شد.
وي با بيان اينكه ايجاد اشتغال براي چنين جمعيتي نيازبه برنامه ريزي دقيقي دارد، خاطرنشان كرد: اگربرنامه ريزي و راه كاري براي تامين مشاغل مورد نظر پيش بيني واجرا نشود و برروي نرخ عرضه كار طي اين مدت سرمايه گذاري نگردد، شايد نرخ بيكاري به 28 درصد هم برسد.
جهرمي با اشاره به سياست هاي وزارت كار وامور اجتماعي براي جلوگيري از رشد وتعديل نرخ بيكاري ظرف برنامه چهارم توسعه گفت: براي جلوگيري از رشد نرخ بيكاري ظرف پنج سال آينده بايد بيش از پنج ميليون شغل دركشورايجاد شود.وي افزود: وزارت كاروامور اجتماعي تمام تلاش خود را در اين زمينه بكار گرفته و درگام هاي نخستين،بخشي ازفعاليت خود را بر روي تكميل بانك اطلاعات بازاركارمتمركز كرده است.بانك جهاني در تازه ترين گزارش خود پيش بيني كرده است ايران طي پنج سال آينده با شديدترين فشار اشتغالزايي مواجه شود و با توجه به تركيب جمعيتي ايران، نرخ بيكاري در آن به بالاترين سطح خود برسد.
بانك جهاني معتقد است با توجه به اينكه ميانگين سني جمعيت ايران هم اكنون زير 21 سال مي باشد، نرخ بيكاري در ايران تا سال 2010 به حدود 23 درصد خواهد رسيد، وبعد ازاين مدت فشار بيكاري در ايران كاهش خواهد يافت، به طوري كه نرخ بيكاري تا سال 2030 به حدود 10 درصد نزديك خواهد شد.