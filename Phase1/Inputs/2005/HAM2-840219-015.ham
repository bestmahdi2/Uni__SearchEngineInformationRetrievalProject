از خنده تا شليك
حضور فعال محمدرضا فروتن در سينما اين روزها با فيلم هاي بازنده و مجردهاچشمگير تر از گذشته است
صمد مقدم - پس از مدتها فيلمي با بازي محمدرضا فروتن توانسته است عنوان پرفروش ترين فيلم روز سينماي ايران را از آن خود كند.
ستاره سالهاي نه چندان دور سينماي ايران مدتي بود افول كرده بود و ديگر كمتر تماشاگري به واسطه حضور او در يك فيلم سينمايي پا به سينما مي گذاشت. فروتن طي سالهاي پاياني دهه 70 فيلم هاي پرفروشي چون قرمز، زير پوست شهر، متولد ماه مهر، دوزن و... را روي پرده داشته است، اما در مدت يكي، دو سال اخير نتوانسته جايگاه خود را به عنوان يك ستاره پولساز در سينماي ايران حفظ كند. فروتن پس از مدتي كم كاري، در سال گذشته بسيار پركار ظاهر شد و چندين بار جلوي دوربين كارگردانان مختلف رفت. او در آثاري مانند باغهاي كندلوس(ايرج كريمي)، به آهستگي(مازيار ميري)، بازنده(قاسم جعفري)، نوك برج(كيومرث پوراحمد)و مجردها(اصغر هاشمي)بازي كرد تا پركارترين سال سينمايي خود را تجربه كرده باشد. فروتن هم اكنون فيلم مجردها را روي پرده دارد. او در اين فيلم براي اولين بار در نقشي نيمه طنز و در فضايي تقريبا فانتزي به ايفاي نقش پرداخته است. اين روزها مجردها با استقبال تماشاگران روبه رو شده و توانسته فروش خود را به رقمي در حدود 250 ميليون تومان برساند. استقبال صورت گرفته از اين فيلم باعث شده تا محمدرضا فروتن، بار ديگر مورد توجه عموم قرار بگيرد و تا حدودي محبوبيت گذشته و از دست رفته خود را باز يابد.
فروتن سال گذشته 3 فيلم سينمايي را روي پرده سينماها داشت. سربازهاي جمعه چهارمين همكاري فروتن و كيميايي، آنگونه كه بايد نتوانست مخاطبان را به سينماها بكشاند. ملاقات با طوطي با همه ستارگانش در گيشه شكست خورد و از شاه خاموش هم كسي انتظار پرفروش بودن را نداشت. فروتن هم اكنون 5 فيلم باغهاي كندلوس، به آهستگي، نوك برج، هشت پا و بازنده را آماده نمايش و در مراحل فني دارد.
او در اين فيلم ها نقشهاي متفاوتي را ايفا كرده است؛ از اكشن گرفته تا طنز و كمدي و...
پس از اكران موفق مجردها تا چند هفته ديگر فيلم بازنده ساخته قاسم جعفري روانه سينماها خواهد شد. فيلمي اجتماعي - حادثه اي كه قاسم جعفري اميد زيادي به فروش آن دارد. اگر بازنده با استقبال عموم مواجه شود، آن وقت به جرات مي توان گفت كه سينماي ايران يكي از ستارگان خود را مجددا باز يافته است. سال 84، سال آزمون محمدرضا فروتن خواهد بود. او تا پايان سال دو، سه فيلم ديگر را نيز روي پرده خواهد داشت و نحوه استقبال از آنها خيلي چيزها را مشخص خواهد كرد.