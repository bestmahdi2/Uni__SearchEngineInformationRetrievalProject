قاتل به محل جنايت باز گشت
پليس: ماموران معاونت آگاهي استان خراسان رضوي در يك اقدام سريع قاتل را چند ساعت بعد از وقوع جنايت دستگير كردند.
ماموران معاونت آگاهي استان خراسان رضوي پس از اطلاع از وقوع يك فقره قتل در خيابان رسالت مشهد به محل وقوع جنايت مراجعه كردند و در اين محل به يك دستگاه پيكان سفيد رنگ كه به طرز مشكوكي در حوالي منزل مقتول تردد مي كرد مشكوك شده و خودرو مورد نظر را توقيف كردند.
ماموران در بازرسي از خودرو در كف صندوق عقب آن لكه هاي خون را مشاهده كردند و مشخص شد كه از اين خودرو براي حمل جسد استفاده شده است.راننده اين خودرو در بازجويي ها اعتراف كرد: جسد مقتول را توسط شوهر خواهرم به مكاني خارج از شهر انتقال داديم و در انتهاي بلوار الهيه كنار ديوار كوره آجر پزي دفن كرديم.همچنين خودروي مقتول را كه يك دستگاه پاترول بود در حاشيه بلوار پيروزي رها كرديم.
قاتل انگيزه خود را از اين كار مشاجره و اختلاف با مقتول عنوان كرد و گفت: او را با ضربات متعدد چوب كشتم.
گفتني است، با اعتراف متهم جسد در محل يادشده كشف و به پزشكي قانوني منتقل شد.