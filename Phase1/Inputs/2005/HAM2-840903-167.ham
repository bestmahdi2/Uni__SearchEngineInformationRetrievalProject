احمدي نژاد در بدرقه طالباني:
ديدگاههاي دو كشور كاملاً مشترك است
ايرنا: رئيس  جمهوري  ديروز  پس  از آيين  بدرقه  رسمي  جلال  طالباني  رئيس  جمهوري  عراق  در جمع  خبرنگاران  در تهران  افزود:ما عزت  و پيشرفت  عراق  را عزت  و پيشرفت  ايران  مي دانيم .احمدي نژاد  با اشاره  به  جلسات  كاري  در زمينه  همكاريهاي  دوجانبه  و كارهاي آينده  گفت : ديدگاههاي  دو كشور در مسائل  فيمابين ، منطقه اي  و جهاني  كاملا مشترك  است .رئيس  جمهوري  گفت :هر دو طرف  از مصائبي  كه  امروز بر ملت  مظلوم  عراق  مي رود به  شدت  نگران  و ناراحت  هستيم  و اميدواريم  با استقرار دولت  برآمده از اراده  ملت  عراق ، امنيت  كامل  در اين  كشور استقرار يابد.وي ، اتصال  شبكه هاي  حمل  و نقل  و گاز در چند نقطه  را از ديگر موارد مورد بحث  بين  رؤساي  جمهوري  دو كشور دانست  و اظهار داشت :در اين  مذاكرات  درباره  توسعه  مبادلات  تجاري  و توسعه  زيارت  و سياحت  بين  دو كشور تصميمات  خوبي  اتخاذ شد.