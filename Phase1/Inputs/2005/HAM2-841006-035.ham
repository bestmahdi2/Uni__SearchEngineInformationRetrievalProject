23روز با غدير
از مدينه تا غدير خم
دكتر عدنان درخشان
23روز... به عيد غدير خم، برترين عيد الهي باقي است1.
شنبه 25 ذيقعده سال 10 هجري قمري7، اسفند
سال 10 هجري شمسي، 23 فوريه سال 632 ميلادي2
اينجا مدينه است. چندي است جارچيان كه با صداي بلند در بازار و گذر خبرها را اعلان مي كنند، از حج رسول خدا(ص)سخن مي گويند.از اين سفر نه تنها اهل مدينه كه ساكنان ديگر شهرها و آبادي ها نيز آگاه شده اند. به دستور آن حضرت، منادياني به اطراف مدينه رفته اند تا همگان بدانند و پيامبر رحمت را همراهي كنند3 چه اين اولين و آخرين حج پيامبر(ص)است.
اينك كاروان بزرگ حج، به قافله سالاري برترين مخلوق آفرينش، به سوي مكه حركت مي كند.به دستور آن حضرت مردم لباس احرام برداشته اند.آن بزرگوار خود نيز غسل كرده و كاروان را هدايت مي فرمايند.
كاروانيان افتخار همسفري با اهل بيت پيامبر، صديقه كبري فاطمه زهرا(س)و حسنين(ع)را خواهند داشت.
قافله عظيم حج، از مدينه خارج مي شود و جمعيتي بالغ بر هفتاد هزار نفر پياده و سواره، در هفت كيلومتري مدينه و 486 كيلومتري مكه در محلي به نام ذوالحليفه يا آبارعلي4 جايي كه امروزه مسجد شجره ناميده مي شود، متوقف شده و به دستور پيامبر(ص)احرام بسته اندو به سوي حرم امن الهي راهي مي شوند5 تا آداب حج را بياموزند و بدانند كه در نبود پيامبرشان، خداوند چراغ هدايت خويش را همچنان روشن و درخشان نگاه خواهد داشت و تا قيام قيامت، كساني در ميان مردمان خواهند بود تا حلقه اتصال زمينيان با آسمان باشند....
----------------------------
-1 اشاره به حديث نبوي(ص)كه فرمودند: روز غدير خم برترين عيد امت من است. امالي شيخ صدوق‎/ ص 76
-2 ر.ك. كتاب گاه شماري ايراني / ص،317 تاليف احمد بيرشك؛ بر طبق روايات اهل بيت(ع)روز عيد غدير خم مقارن نوروز است. بر اساس محاسبات كتاب گاه شماري ايراني روز عيد غدير مقارن28 اسفند ماه و پايان مراسم سه روزه بيعت، نوروز بوده است. متن اصلي كتاب بر اساس قول اهل بيت(ع)است.
-3 بحارالانوار‎/ ج37 / ص201
-4 آبار جمع بئر به معني چاه است.آبار علي  اشاره به چاه هايي است كه حضرت امير مومنان(ع)آنها را در اين منطقه حفر كرده اند. امروزه اين منطقه همچنان مورد بازديد و توجه حجاج ايراني است.
-5 الغدير‎/ ج1/صص9-10؛ عوالم العلوم‎/ ج15‎/ صص167 و 297؛ بحارالانوار/ج28/ص95