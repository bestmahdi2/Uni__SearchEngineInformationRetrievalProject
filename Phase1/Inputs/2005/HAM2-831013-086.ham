گفت وگوي امروز
حجم  سپرده  گذاري در بانك ها با تصويب طرح كاهش بهره بانكي كم نمي شود
گروه اقتصادي: طرح موسوم به كاهش بهره بانكي به زودي در صحن علني مجلس مطرح مي شود. براساس اين طرح كه مراحل نهايي آن در حال تدوين است تمام بانك هاي دولتي موظف مي شوند ظرف يك سال و نيم بهره تسهيلات بانكي خود را كاهش دهند. در اين رابطه با دكتر حسن سبحاني رئيس كميسيون برنامه و بودجه و محاسبات مجلس گفتگو كرده ايم كه متن آن را در پي مي خوانيد.
***
* طرح كاهش بهره بانكي با چه انگيزه اي مطرح شده است؟
- استراتژي كلي در نظر گرفتن كاهش موانع سرمايه گذاري به نيت افزايش سرمايه گذاري، توليد ثروت و فراهم كردن زمينه اي براي اخذ ماليات از ثروت ايجاد شده و اداره كردن كشور به وسيله آن ماليات است. در اين راستا بايد گام هاي متعددي براي كاهش هزينه هاي توليد و افزايش انگيزه سرمايه گذاري برداشته شود. در شرايط كنوني نرخ سود تسهيلات بانكي با توجه به واقعيت هاي اقتصاد ايران مشوق سرمايه گذاري نيست، لذا بايد در اين زمينه تحولاتي حاصل شود. تحولات فوق نيز بايد به صورت چند مرحله اي اتخاذ شوند تا نقض قرض پيش نيايد. در مرحله اول مي توان از سهم سود كه متعلق به بانكهاست كاسته شود به اين نيت كه هزينه كمتري از نظر سرمايه گذاري بر سرمايه گذار تحميل شود. نظام بانكي نيز در اين مرحله از طريق كاهش هزينه ها و افزايش بهره وري مي تواند جبران اين سهم كاهش يافته را بكند. در واقع در مرحله اول سه موضوع كاهش سود پرداختي به سرمايه گذار بدون آنكه ضرري متوجه سپرده گذار شود، كاهش هزينه بانكي و افزايش بهره وري را خواهيم داشت.
* با تصويب اين طرح آيا حجم ورودي سپرده ها به بانك ها كاهش مي يابد؟
- در صورت تصويب طرح كاهش بهره بانكي شاهد كم شدن ورودي سپرده ها به بانك ها نخواهيم بود زيرا خطري متوجه سپرده گذاري نمي شود. از طرف ديگر سرمايه گذار با نرخ سود كمتري كه به بانك مي پردازد شروع به فعاليت مي كند كه در نتيجه آن انگيزه بيشتري براي ادامه فعاليت خواهد داشت. همچنين با استفاده از تكنولوژي كاربر انتظار مي رود زمينه اشتغال در كشور نيز بيشتر شود.
* آيا بانك هاي دولتي در زمان تعيين شده نرخ بهره بانكي را تقليل خواهند داد؟
- بانكهاي دولتي موظف به تبعيت از قوانين مصوب مجلس هستند لذا در صورت تصويب طرح اجراي آن الزامي است.در 2 دهه گذشته بانك هاي كشور در مورد دريافت حق الوكاله كه سهم واقعي آنهاست توقف نكرده اند و به احتمال زياد دريافتي هاي آنها بيش از حق الوكاله بوده است. براي اجراي درست قانون بانكداري بدون ربا بايد بانك ها را به تصحيح مسير انحرافي كه در دريافت بيشتر از حق الوكاله مرتكب شده اند واداريم.
* در اين طرح فقط به بانك هاي دولتي اشاره شده است، وضعيت بانك هاي خصوصي در مورد كاهش نرخ بهره چگونه خواهد بود؟
- بانك هاي خصوصي موظف به رعايت سياست هاي اعلام شده از سوي بانك مركزي هستند، لذا اين بانك ها نيز بايد در صورت تصويب طرح فوق نرخ بهره  بانكي را كاهش دهند. نرخ سود با توجه به نوع سرمايه گذاري بازدهي آن متغير است، اما در اين ميان هر بانكي اعم از دولتي و خصوصي اگر خلاف اين مسأله عمل كند از اجراي قانون بانكداري بدون ربا سر باززده و به دايره فعاليت هاي ربوي پا گذاشته است.
*موضوع پرداخت مابه التفاوت كاهش بهره بانكي از حساب ذخيره ارزي صحت دارد؟
- حساب ذخيره ارزي به منظور ديگري تأسيس شده است و به هيچ وجه از اين حساب به منظور پرداخت مابه التفاوت كاهش نرخ بهره بانكي وجهي برداشت نخواهد شد چرا كه اين موضوع كاملاً بي منطق و بي اساس است.