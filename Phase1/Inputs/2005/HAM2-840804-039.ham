فيلم ايراني برگزيده جشنواره اديان ايتاليا
فيلم «اينجا چراغي روشن است» به كارگرداني رضا ميركريمي جايزه بهترين فيلم جشنواره بين المللي «اديان امروز» ايتاليا را دريافت كرد.
در هشتمين جشنواره بين المللي فيلم «اديان امروز» كه از چهارشنبه هفته گذشته در ايتاليا آغاز شده بود، فيلم «قدمگاه» ساخته محمدمهدي عسگرپور نيز به نمايندگي از سينماي ايران در اين رويداد هنري شركت داشت.
اينجا چراغي روشن است به نويسندگي و كارگرداني رضا ميركريمي در سال 81 در بخش مسابقه سينماي ايران و بخش بين الملل بيست و يكمين جشنواره بين المللي فيلم فجر به نمايش درآمد و جوايز اصلي اين جشنواره رااز آن خود كرد.
اين فيلم داستان متولي امامزاده اي است كه براي مراجعه به پزشك بايد به شهر بيايد وكسي را پيدا نمي كند كه جاي خود بگذارد تا بالاخره برادرزاده وي قبول مي كند و... اگرچه از ساخت فيلم «اينجا چراغي روشن است»، چند سالي مي گذرد، ولي اين فيلم هنوز فرصتي براي اكران عمومي پيدا نكرده است.
مير كريمي پيش از اين اظهار اميدواري كرده بود كه اين فيلم درماه مبارك رمضان اكران شود؛ ولي به دليل وضعيت اكران سينماها اين امر تحقق نيافته است.