52 كشته و مجروح در انفجار قندهار
ايرنا: عمليات  انتحاري  ديروز در مسجدي  در شهر قندهار در جنوب  افغانستان ، دست كم  16 كشته  بر جاي  گذاشت .
لطف  الله  مشعل  سخنگوي  وزير كشور افغانستان  به  خبرگزاري فرانسه  گفت : در اين  انفجار 36 نفر ديگر نيز مجروح  شدند. وي  كشته  شدن  ژنرال  اكرم  خاكريزوال  رئيس  پليس  كابل  در اثر اين  انفجار را تأييد كرد. و گفت: دشمنان  افغانستان  و اسلام ، دست  به  انجام  اين  حمله  انتحاري  زده اند.
سخنگوي  وزارت  كشور افغانستان  اضافه  كرد كه  تحقيقات  درباره  عاملان  اين  حادثه  آغاز شده  است . خبرگزاري  فرانسه  به  زمان  اين  انفجار اشاره اي  نكرده  است .
ژنرال  خاكريزوال  پيشتر فرمانده  امنيتي  ولايت  بلخ  در شمال  افغانستان  بود كه  پس  از انتخابات  رياست  جمهوري  اين  كشور در سال  گذشته  به  عنوان  فرمانده امنيتي  كابل  منصوب  شد. وي  با محمد داود كه  از فرماندهان  نظامي قدرتمند شمال  افغانستان  است  اختلافات  ديرينه  داشت . منابع  آگاه  عوامل  طالبان  را عامل  اين  انفجار معرفي  كرده اند.
در همين حال سخنگوي  نيروهاي  بين المللي  كمك  به امنيت  افغانستان (ايساف )به  فرماندهي  سازمان  پيمان  آتلانتيك  شمالي (ناتو)از وضعيت  امنيتي  در افغانستان  ابراز نگراني  كرد.
خانم  سرگردكارن  پتوت  ديروز  در كابل  به  خبرنگاران  گفت : ايساف  به  دليل  افزايش  حملات  به  مردم  افغانستان ، ربوده  شدن  تبعه  ايتاليايي  در كابل  و شليك  موشك  به  مقر فرماندهي  اين  نيروها نگران  است .وي  افزود: دشمنان  افغانستان  مي خواهند با اين  اقدامات ، تلاشها براي ايجاد ثبات  و امنيت  رادر اين  كشور توسط نيروهاي  داخلي  و خارجي خنثي  سازند.
پتوت  تأكيد كرد: نيروهاي  ايساف  و افغان  با هماهنگي  كامل  عمل  كرده  و اين نوع  حملات  نه  تنها اخلال  در روند ماموريت  اين  نيروها در افغانستان  بوجودنخواهد آورد بلكه  اراده  ايساف  را در ايجاد ثبات ، مستحكم  تر خواهد نمود.وي  افزود: مردم  افغانستان  بايد منتظرحملات  بيشتري  باشند ولي  آنان  بايد با همكاري  دولت  افغانستان  و نيروهاي  بين المللي  جلوي  اين  گونه  حملات  را بگيرند.