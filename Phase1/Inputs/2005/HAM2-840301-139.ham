آخرين هفته بوندس ليگا
بوخوم، روستوك و فرايبورگ سقوط كردند
گروه ورزشي _ حسن حيدري: آخرين هفته از رقابتهاي بوندس ليگا برگزارشد و طي آن تيم هاي بوخوم، روستوك و فرايبورگ به دسته دوم سقوط كردند و هرتابرلين، اشتوتگارت و لوركوزن به رقابتهاي جام يوفا راه يافتند. بايرن مونيخ، شالكه و وردربرمن نيز در ليگ قهرمانان به ميدان مي روند.در هفته پاياني بايرن مونيخ با پيروزي سه بر يك از سد اشتوتگارت گذشت. در اين بازي بالاك(27)صالح حميدزيچ(30)و مكاي(71)براي بايرن گلزني كردند. تنها گل اشتوتگارت توسط سابياز(88)به ثمر رسيد.بايرن با اين پيروزي با 77 امتياز در صدر جدول به كار خود پايان داد.تيم شالكه نيز اين هفته در مصاف با فرايبورگ سه بر دو به پيروزي رسيد. شالكه با كسب عنوان نايب قهرماني بدون حضور در بازي هاي مقدماتي به ليگ قهرمانان راه يافت.سه گل شالكه در اين ديدار توسط ساند(6)و بوردون(89 و 55)به ثمر رسيد.تيم هامبورگ نيز كه در خانه به مصاف بوخوم رفته بود يك بر صفر شكست خورد «ديابانك» در دقيقه(3)تك گل بوخوم را به ثمر رساند.
در اين ديدار توماس دال از نيمه دوم مهدوي كيا را به جاي تاكاهارا وارد بازي كرد.
در ساير بازي هاي اين هفته ماينتز دو بر يك نورنبرگ را شكست داد. هرتا با هانوفر به تساوي بدون گل رسيد. در پرگل ترين بازي هفته لوركوزن پنج بر يك از سد گلادباخ گذشت. ولفسبورگ دو بر يك بيلفلد را از پيش روبرداشت و دورتموند دو بر يك روستوك را در هم كوبيد.كايزرسلاترن نيزدر خانه دو بر يك از وردربرمن شكست خورد.بروفسكي(13)و والدز(42)دو گل كايزرسلاترن را درون دروازه حريف جاي دادند.
در اين ديدار زندي از دقيقه 46 تعويض شد.