مديركل دفتر اقتصاد كلان سازمان مديريت:
اختلافات در اعلام نرخ بيكاري با طرح جديد آمارگيري برطرف مي شود
مهر: مديركل دفتر اقتصاد كلان سازمان مديريت و برنامه ريزي، از اجرايي شدن طرحي با عنوان شكل جديد آمارگيري در ماههاي آينده خبر داد كه طي آن، اختلافات گذشته دستگاههاي مختلف در اعلام رقم دقيق بيكاري در كشور حل و فصل مي شود.
دكتر محمد كردبچه گفت: گزارش رسمي مركز آمار ايران حاكي از آن است كه رقم بيكاري در پايان سال 1383 با 3/10 درصد كل جمعيت فعال كشور، حدود 5/2 ميليون نفر بوده است.
وي تصريح كرد: در گذشته هم، همواره گزارش كارشناسان بانك مركزي و مركز آمار ايران درخصوص رقم بيكاري در كشور مختلف بوده است كه با اجرايي شدن طرح جديد آمارگيري از ماه هاي آينده اين مشكل نيز برطرف مي شود.
كردبچه در عين حال تاكيد كرد: براساس تصميم شوراي عالي آمار كشور، درخصوص بيكاري، رقمي كه مركز آمار ايران اعلام مي كند، مورد ماخذ قرار مي گيرد.
مديركل دفتر اقتصاد كلان سازمان مديريت و برنامه ريزي گفت: سرشماري عمومي كل كشور نيز سال 1385 صورت خواهد گرفت.به گفته وي، آمارهايي نظير توليد ناخالص ملي و اطلاعات ارزي و پولي نيز مورد ماخذ سازمان مديريت و برنامه ريزي گزارش هاي بانك مركزي جمهوري اسلامي ايران در اين باره است.
كردبچه از اعلام خطر فقر موجود كشور تا چند روز آينده طي گزارشي خبر داد و گفت: در اين گزارش ميزان خط فقر مطلق شهري و روستايي، نسبي و برخي مسايل ديگر مورد بررسي قرار گرفته است.