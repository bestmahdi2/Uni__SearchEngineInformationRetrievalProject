نشان اهداي عضو در گواهينامه هاي رانندگي درج مي شود
معاون راهنمايي و رانندگي نيروي انتظامي گفت: در صورت ابلاغ مصوبه شوراي عالي ترافيك كشور، نشان مبني بر اهداي عضو پس از مرگ مغزي بر روي گواهينامه هاي رانندگي متقاضيان درج خواهد شد.
سردار محسن انصاري تصريح كرد: راهنمايي و رانندگي ناجا منتظر ابلاغ اين دستورالعمل از سوي شوراي عالي ترافيك است و آمادگي اجراي آن را دارد.
گفتني است، بر اساس اين دستورالعمل راهنمايي و رانندگي موظف است فرم اوليه اهداء عضو را در اختيار مراكز ثبت نام گواهينامه رانندگي(آموزشگاهها و يا مراكز ثبت نام راهنمايي و رانندگي )قرار دهد و به هنگام صدور گواهينامه رانندگي، علامت مميزهايي با رنگ ضربدر قرمز در پشت گواهينامه رانندگي داوطلبان اهداء عضو كه فرم مربوطه را امضاء نموده اند، درج خواهد شد.
شايان ذكر است، دستورالعمل شرايط اهداء عضو به هنگام فوت يا مرگ مغزي براي معاون راهنمايي و رانندگي ناجا، وزرات بهداشت و اداره كل حقوقي و تدوين قوه قضاييه ارسال شده است.ضمنا فرم رضايت اهداي اعضا بايستي در دفاتر اسناد رسمي گواهي گردد.
همچنين، در اين دستورالعمل براي راهنمايي و رانندگي و مركز مديريت پيوند و بيماري هاي خاص وزارت بهداشت، درمان و آموزش پزشكي، بندها و تبصره هاي ديگري قيد شده است.
بر اساس اطلاعات موجود اين پيشنهاد از سوي انجمن خيريه حمايت از بيماران كليوي كشور مبني بر رضايت داوطلبانه متقاضيان اخذ گواهينامه رانندگي مطرح شد.