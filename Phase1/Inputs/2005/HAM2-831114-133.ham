نخستين دوپينگي واليبال
گروه ورزشي: ستاد ملي دوپينگ ايران خبر از دوپينگي بودن يكي از بازيكنان تيم باشگاهي حاضر در ليگ برتر كشور داده است. اين ستاد كه چندي پيش بنا به درخواست فدراسيون واليبال و در پايان يكي از بازي هاي حساس اين فصل اقدام به گرفتن تست دوپينگ از چند بازيكن كرده بود، پس از ارسال آزمايش به آلمان اين مطلب را اعلام داشت. رييس فدراسيون واليبال در اين باره گفت: قرار است در اين مورد بررسي هاي همه جانبه صورت پذيرد و در صورتي كه ورزشكار موردنظر برخلاف مقررات اقدام به اين كار كرده باشد طبق قانون جريمه و محروم خواهد شد. فدراسيون واليبال پيش از آغاز ليگ برتر باشگاه هاي ايران اعلام كرده بود كه قصد دارد از بازيكنان تيم ها در مقاطع مختلف اقدام به گرفتن تست دوپينگ كند.
سومين دوره مسابقات بين المللي اسكي دهه مبارك فجر
ايسنا: سومين دوره مسابقات بين المللي اسكي اسنوبرد در پيست اسكي شمشك برگزار خواهد شد.
در اين مسابقات كه به مناسبت گراميداشت دهه مباركه فجر طي روزهاي 15 و 16 بهمن ماه برگزار مي شود، كشورهاي ايتاليا، سوئد، فرانسه و دو تيم از ايران در دو رشته مارپيچ كوچك و بزرگ به رقابت با يكديگر خواهند پرداخت.
همچنين طي حكمي از سوي عيسي ساوه شمشكي رئيس فدراسيون اسكي امير عباس تقوي به عنوان قائم مقام ستاد برگزاري مسابقات منصوب شد.