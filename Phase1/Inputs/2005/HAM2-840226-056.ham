حوادث رانندگي اصلي ترين علت مرگ و مير در كشور
گروه اجتماعي: آمار تلفات ناشي از تصادفات در كشور در حال افزايش است به طوري كه بالاترين رقم مرگ و مير در كشور مربوط به حوادث رانندگي است.
دكتر سياوش صحت دبير علمي كنگره جامعه جراحان ايران با بيان اين مطلب به خبرنگار همشهري گفت: تروما عبارت از تمامي ضايعاتي است كه در اثر تصادف رانندگي در بيماران بوجود مي آيد و متأسفانه اكثر مرگ و ميرها در روزهاي سوم و چهارم عمر افراد اتفاق مي افتد.وي با توجه به اهميت تروما گفت: به خاطر آمار بالاي مرگ و مير تصادفات در كشور بايد عوامل ايجاد كننده تصادفات را در كشور كاهش داد.تروما يكي از شايع ترين علل مرگ و مير و معلوليت ها در سنين جواني به شمار مي رود. در سال 1998 حدود 8/5 ميليون نفر(9/97 نفر به ازاء هر صد هزار نفر)در كل جهان به علت تروما فوت كرده اند و 16 درصد كل بيماريهاي جهان را به تروما نسبت داده اند. بررسي ها نشان مي دهد تروما بيشتر گروه سني جوان(30 تا 39 سال)را دربرمي گيرد و در اين ميان سهم مردان(8/74 درصد)بسيار بيشتر از زنان(2/25)درصد است. بالاترين ميزان مرگ و مير نيز مربوط به گروه سني 30 تا 39 سال با 6/29 درصد است.عواقب اقتصادي و اجتماعي ناشي از تروما شامل، هزينه هاي بستري و درمان، هزينه هاي غيرمستقيم همچون بيكار شدن فرد مصدوم، از كار افتادگي موقت يا دايم، فوت  شدن و از دست دادن هاي مفيد فرد از ديگر پيامدهاي اقتصادي تروماست، از نظر اجتماعي نيز باعث ايجاد معلوليت ها و گرفتاري هاي پيچيده اي براي شخص مصدوم و اعضاي خانواده وي مي شود.
در سال 2000 قريب 29هزار شغل در جهان همراه با كمردرد و گردن درد است كه بسياري از اين دردها به علت قرارگيري نادرست بدن در حالات ايستاده و حتي كار با وسايل مورد نياز در شرايط نادرست بدني و خم شدن روي ميز كار در تمام روز مي باشد به طوري كه، از هر 3 نفر كارمند اداري يك نفر از كمردرد رنج مي برد. علاوه بر نادرست  نشستن عوامل فيزيكي، چاقي، بارداري، ضعف عضلاني و... از علل بروز كمردرد گزارش شده اند.