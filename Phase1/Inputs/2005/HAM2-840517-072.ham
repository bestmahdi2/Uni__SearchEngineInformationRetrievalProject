فرمانده نيروي انتظامي:
هنوز به نتايج مشخص در مورد ترور قاضي مقدس نرسيده  ايم
ايلنا: فرمانده نيروي انتظامي گفت: در خصوص ترور قاضي مقدس، هنوز به نتايج مشخصي نرسيده  ايم.
سردار اسماعيل احمدي  مقدم، فرمانده نيروي انتظامي گفت: بررسي در خصوص ترور قاضي مقدس، معاون دادستان تهران و رئيس مجتمع قضايي ارشاد، توسط نيروي انتظامي ادامه دارد و در تعقيب سرنخ  ها فعاليت خود را دنبال مي  كنيم.
وي، از ارايه توضيح بيشتر خودداري كرد و گفت: به دليل برخي از مسايل امنيتي، نمي  توانم جزئيات بيشتري از روند پيگيري اين پرونده را اعلام كنم.
سردار اسماعيل احمدي  مقدم، فرمانده نيروي انتظامي، در همايش فرماندهان ناجا كه در وزارت كشور برگزار شد، گفت: سهم بودجه نيروي انتظامي در سال 70 از 5/4 درصد به 1/2 درصد سقوط كرده بود كه آثار نامطلوب آن در بخش  هاي مختلف نيروي انتظامي ديده مي  شد.
وي، با اشاره به برنامه سوم توسعه، گفت: نيروي انتظامي بر پايه اين برنامه، داراي تحولات بسياري شد كه امروزه در همه بخش  هاي نيروي انتظامي قابل مشاهده است و برنامه سوم توسعه، پايه اساسي نيروي انتظامي در اين تحولات بود.
وي گفت: نيروي انتظامي در سال  هاي اخير، بحران  هاي اجتماعي و جرياناتي مانند 18 تير را پشت سر گذاشته كه موفقيت در آنها، نتيجه ارتباط مثبت نيروي انتظامي و وزارت كشور است.
وي، با تاكيد بر وجود روحيه هماهنگي بين دستگاه  ها، گفت: تنظيم روابط نيروي انتظامي و وزارت كشور در دوره  هاي قبل، مشكلات زيادي داشت كه از آن جمله مداخله برخي افراد بر جزئيات اداري نيروي انتظامي بود؛ اما اخيراً با تنظيم اين روابط، ناجا جايگاه اصلي خود را پيدا كرد.
به گفته وي، وزارت كشور در به كارگيري نيروي انتظامي براي تامين امنيت، مسووليت اصلي را دارد و بايد دست نيرو را باز بگذارد تا اين نيرو بتواند به وظايف خود عمل كند.
وي گفت: امروز پليس بخش  هاي  امنيت، آگاهي، جنايي و راهنمايي و رانندگي كاملاً سامان يافته  اند و برنامه  هاي آنان افق روشني دارد و اينجا تدبير ماست كه بايد اين ظرفيت  ها را مورد استفاده قرار دهد.
به گفته وي، امروز كشور مسير خود را در راه استقرار نظم و امنيت پيدا كرده و موفقيت ما به ميزان عزم و اراده ما بستگي دارد.