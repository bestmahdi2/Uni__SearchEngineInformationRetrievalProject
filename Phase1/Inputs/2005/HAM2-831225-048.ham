بررسي اپيدمولوژي سوء مصرف مواد بزودي در كشور آغاز مي شود
ايسنا: رييس اداره پيشگيري و درمان سوء مصرف مواد وزارت بهداشت اعلام كرد: بررسي اپيدميولوژي سوء مصرف مواد بزودي در كشور آغاز مي شود.
دكتر محسن وزيريان در ادامه با انتقاد شديد از كاهش 8 برابري بودجه بخش پيشگيري و درمان سوء مصرف مواد اعلام كرد: در صورت تصويب اين تبصره، بودجه اين بخش از 3 ميليارد و 200 ميليون تومان به 400 ميليون تومان تنزل مي كند.
وي اظهار اميدواري كرد كه اين تبصره تصويب نشود.رييس اداره پيشگيري و درمان سوء مصرف مواد وزارت بهداشت با بيان اينكه تا كنون قرارداد 12 مركزdic، ngo ها منعقد و تعدادي نيز در حال راه اندازي هستند، گفت: در نظر داريم تعداد مراكز dic را به 19 مركز افزايش دهيم كه بر اساس قرارداد تنظيمي، در اين مركز مي بايستي حداقل روزانه 120 سرنگ توزيع و 100 نفر تحت درمان با متادون قرار گيرند. دكتر وزيريان با بيان اينكه پوشش اين مراكز صرفا توزيع سرنگ و متادون نيست، افزود: دادن غذا، پوشاك به معتادان خياباني و تزريقي از ديگر برنامه هاي اين مراكزست و نتايج اقدامات ما حاكي از آن است كه معتاداني كه 7 عدد سرنگ يا بيشتر در هفته دريافت كرده اند ديگر از سرنگ مشترك استفاده نكرده اند كه اين در حد خود موفقيت چشمگيري در جهت كاهش آمار مبتلايان به hiv/ ايدز است.
وي با اعلام اين كه به زودي بررسي اپيدميولوژي سوء مصرف مواد در كشور آغاز مي شود، گفت:  بدين ترتيب از اين پس با استناد به آمار و ارقام، دقيق تر مي توان برنامه ريزيها را انجام داد.