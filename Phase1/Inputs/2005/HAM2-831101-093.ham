اجراي طرح جامع پيشگيري از اعتياد
واحد مركزي خبر: طرح  جامع  پيشگيري  از اعتياد مشاركتي  مدرسه  محور امسال  در يكهزار مدرسه  دوره  ابتدايي ، راهنمايي  و متوسطه  كشور اجرا مي شود.
مدير پيشگيري  از آسيب هاي  اجتماعي  و مواجهه  با بلاياي  طبيعي  وزارت  آموزش  و پرورش  در باره هدف هاي اين طرح گفت : اين  طرح  به  منظور افزايش  توانمندي  برنامه ريزي ، تأمين  منابع ، اجرا، پايش  و ارزشيابي  فعاليت هاي  پيشگيري  و ارتقاي سلامت  در مدارس  اجرا مي شود.
دكتر «حسين  خنيفر» افزود: اين  طرح  به صورت  نامتمركز، محله اي ، مشاركتي  و با تشكيل  گروه هايي  متشكل  از دانش آموز، معلم  و والدين  به  اجرا در مي آيد.
وي  اظهار داشت : طرح  جامع  پيشگيري  از اعتياد، سال  تحصيلي   82- 81 به  صورت  آزمايشي  در سه  استان  كردستان ، فارس  و هرمزگان  با پيشنهاد و همكاري  سازمان  بهزيستي  كشور و مشاركت  دفتر پيشگيري  وزارت  آموزش  و پرورش  آغاز شده  است .
وي  توضيح  داد: در اجراي  اين  طرح ، دانش آموزان  با مهارت هاي  مقابله  با اعتياد آشنا مي شوند و قادر خواهند بود بهترين  تصميم  را براي  مقابله  با رفتارهاي  پرخطر از جمله  اعتياد بگيرند.