اكثر انگليسي ها انفجارهاي لندن را با جنگ عراق مرتبط مي دانند
فارس: اكثريت مردم انگليس معتقدند انفجارهاي شهر لندن با مشاركت اين كشور در جنگ عراق در ارتباط است.
طبق نتايج بدست آمده از نظرسنجي  هاي موسسه نظرسنجي يوگو كه به سفارش روزنامه انگليسي ديلي ميرور انجام شده است، 23 درصد مردم انگليس معتقدند جنگ عراق علت اصلي حملات لندن بوده است.اين در حالي است كه 62 درصد آنها معتقدند جنگ عراق از عوامل موثر در اين بمب گذاري ها بوده است.
بنا بر اين گزارش، تنها 12 درصد مردم انگليس معتقدند جنگ عراق دليل مهمي براي بمب گذاري ها نبوده است. توني بلر نخست وزير انگليس بارها تأكيد كرده است انفجارهاي شهر لندن هيچ ارتباطي با حمايت اين كشور از جنگ عراق نداشته است.در همين حال رئيس پليس انگليس اعلام كرد: چهار مظنوني كه پس از بمب گذاريهاي نافرجام هفته گذشته در لندن متواري هستند، احتمالا هنوز در انگليس هستند.
به گزارش خبرگزاري فارس، بلر در گفت وگو با شبكه تلويزيوني اسكاي نيوز گفت: پليس هنوز در انتظار حضور آنها در انظار عمومي است.