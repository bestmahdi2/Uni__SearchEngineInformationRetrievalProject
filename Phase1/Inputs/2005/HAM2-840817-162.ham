ديدار فوتبال آلمان و فرانسه انجام مي شود
فدراسيون  فوتبال  آلمان  روز دوشنبه  اعلام  كرد، ديدار دوستانه  تيم  ملي فوتبال  اين  كشور برابر فرانسه  به  رغم  آشوب هاي  اخير در شهرهاي  مختلف  اين كشور، طبق  برنامه  در ورزشگاه  استادوفرانس  برگزار مي شود.
به  گزارش  خبرگزاري  آسوشيتدپرس  از فرانكفورت ، ژاك  لمبرت  و هورست اشميت  دبيران  كل  فدراسيون  فوتبال  فرانسه  و آلمان  صبح  دوشنبه  در گفت وگوي  تلفني ، درمورد اين  ديدار مذاكره  كردند.يكي  از مقام هاي  دولتي  آلمان  اظهارداشت : فرانسه  به  ما اطمينان  داده  است كه  هيچ  مشكلي  براي  برگزاري  ديدار دوستانه  در روز شنبه  آتي  وجود ندارد.تيم  فرانسه  روز چهارشنبه  هفته  جاري  نيز در مارتينيك  با تيم  كاستاريكا ديدار مي كند.