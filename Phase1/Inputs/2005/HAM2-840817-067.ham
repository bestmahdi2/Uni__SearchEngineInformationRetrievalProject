وسايط نقليه مسافربري از مهرماه تاكنون كمترين نقش را در تصادفات داشته اند
كنترل سرعت مهمترين عامل كاهش تصادفات
ايرنا: معاون  عمليات  ترافيكي  پليس  راه  نيروي انتظامي  جمهوري  اسلامي  ايران  گفت: از ابتداي  مهرماه  تاكنون  وسايط نقليه  مسافربري  با حدود سه  درصد، كمترين  نقش  را در بروز تصادفات  جاده  اي  داشته اند.
سرهنگ  سيد هادي  هاشمي    با اشاره  به  عوامل  مختلف  وقوع  تصادفات  افزود: در اين  مدت  از پنج  عامل  تصادفات  جاده اي  به  ترتيب  سواري  و وانت  با ميانگين  43 درصد، موتورسيكلت  با 27 درصد، كاميون  با 15 درصد، عابر پياده  با 7 درصد و وسايط نقليه  مسافربري  با 3 درصد در بروز تصادفات  نقش  داشته اند.
وي  تصريح  كرد: نقش  وسايط نقليه  مسافربري  در بروز تصادفات  روند نزولي  طي مي كند. وي  يكي  از دلايل  اساسي  اين  امر را رعايت  سرعت  از سوي  رانندگان  و كنترل  سرعت  سنج  وسايل  نقليه  مسافربري  از سوي  مأموران  پليس  راه  عنوان  كرد.
وي  گفت : اين  دقت  نظر از سوي  رانندگان  و مأموران  باعث  شده  است خودروهاي  مسافربر كمتر مرتكب  انحراف  به  چپ  شوند كه  با 25 درصد بالاترين  علت  بروز تصادفات  را به  خود اختصاص  مي دهد.
هاشمي اضافه  كرد: علاوه  بر تشديد مجازات  در زمينه  سرعت ، جريمه  و توقيف  خودرو و ممنوعيت  رانندگي  براي  راننده ، نظارت  بر اين  ملاحظه  قانوني  كه  يك  راننده  نمي تواند بيش  از هشت  ساعت  در شبانه  روز در جاده  رانندگي  كند، از ديگر عوامل دخيل  در كاهش  تصادفات  خودروهاي  مسافربر است .
به  گفته  وي ، 21 درصد از تصادفات  جاده اي  مربوط به  بي توجهي  به  جلو در اثر خستگي  و خواب  آلودگي  رانندگان  است . معاون  عمليات  ترافيكي  پليس  راه  ناجا گفت : سواري  و وانت بارها با 5/ 50 درصد، موتورسيكلت  با 24 درصد، كاميون  با 7/ 13 درصد، عابر پياده  با 1/ 8 درصد و وسايط نقليه  مسافربر با 7/ 3 درصد در هفته  اخير نيز به  ترتيب  از عوامل  شكل گيري  تصادفات  جاده اي  بوده اند.
هاشمي  افزود: انحراف  به  چپ  26 درصد، تخطي  از سرعت  مطمئنه  7/ 15 درصد، عدم رعايت  حق  تقدم  عبور 9/ 16 درصد، بي توجهي  به  جلو در اثر خستگي  و خواب آلودگي  با 6/ 23 درصد و ساير علل  8/ 17 درصد از عمده  دلايل  شكل گيري  حوادث  جاده اي  در هفته  اخير بوده  است .
وي  با اشاره  به  اينكه  از ابتداي  مهرماه  تاكنون  دو هزار و 10 فقره  تصادف جرحي  و فوتي  و دو هزار و 836 نفر كشته  و مجروح  گزارش  شده  است ، گفت : در هفته گذشته  551 فقره  تصادف  منجر به  فوت  و جرح  رخ  داد كه  در آنها 772 نفر كشته  يا مجروح  شدند.
وي  گفت : با توجه  به  اينكه  در حوادث  جاده اي ، روزانه  حدود 70 نفر جان  خود را از دست  مي دهند و بارها اين  مسأله  در رسانه ها عنوان  شده  است  اما بسياري  از رانندگان  با رعايت  نكردن  سرعت  تعريف  شده  در جاده ها، استفاده  نكردن  از كمربند و كلاه  ايمني  و استفاده  كردن  از تلفن  همراه ، جان  خود و ديگران  را به  خطر مي اندازند.
وي  تصريح  كرد: اگر قوانين  تنبيهي  و جريمه اي  براي  رانندگان  وسايط نقليه تدوين  و اعمال  شود مطمئناً ميزان  تصادفات  و تخلفات  در جاده ها كاهش  مي يابد.