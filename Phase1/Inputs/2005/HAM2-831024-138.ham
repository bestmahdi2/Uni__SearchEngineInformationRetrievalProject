فيلتر سايت هاي پرشين بلاگ و اوركات برداشته شد
ايرنا: دبير انجمن  صنفي  شركت هاي  اينترنتي  اعلام  كرد: فيلتر سايت هاي  اينترنتي پرشين  بلاگ  و اوركات  برداشته  شد.
پرشين  بلاگ  سايت  فارسي ارايه  خدمات  وبلاگ  و اوركات  سايت  انگليسي  شهرمجازي  است  كه  اخيرا به دستور دستگاه  قضايي  توسط برخي  آي  سي  پي ها مسدود شده بود. مهندس  رضا پارسا روز سه شنبه  در گفت  و گو با خبرنگار ايرنا در خصوص فيلتر شدن  اين  سايت ها افزود: سايت هاي  ياد شده  براساس  استنباط عرضه كنندگان خدمات اينترنتي فيلتر شده  بودند و نمايندگان  دستگاه  قضايي  در پي  برگزاري  جلساتي  با عرضه كنندگان خدمات اينترنتي، به  صورت  كلي  تذكراتي  درباره  برخي  سايت ها داده ، اما رسما به  صورت  موردي به  فيلتر سايتي  اشاره  نكرده  بودند. پارسا ادامه  داد: نمايندگان  قضايي  ممكن  است  در جلسات  مختلفي  كه  با عرضه كنندگان خدمات اينترنتي داشتند، به  سايت هاي  موردي  نيز اشاراتي  داشته  باشند، اما در اصل  به صورت  كلي  از سايت هايي  نظير برخي  سايت هاي  دوست يابي ، ضد دين  و مخل  امنيت ياد كرده اند. مهدي  بوترابي  مدير پرشين  بلاگ  نيز در گفت وگو با خبرنگار ايرنادرخصوص  بسته  شدن  اين  سايت  گفت : اين  سايت  توسط برخي  از  عرضه كنندگان خدمات اينترنتي فيلتر شده است . بوترابي  در خصوص  بازتاب  فيلتر شدن  وبلاگ ها گفت : قطعا بازتاب  فيلترشدن  وبلاگ ها در بين  وبلاگ  نويس ها بسيار گسترده است  و نارضايتي  عمومي  و بلاگ نويس ها از اين  امر مساله اي  طبيعي  است . وي  اظهاراميدواري  كرد كه  با پيگيري  مسئولان  ذيربط در كشور، مشكل  فيلترشدن  پرشين  بلاگ  به  زودي  حل  شود تا بيش  از 370 هزار كاربر و 56 هزار وبلاگ فعال  و دو ميليون  نفر بازديدكننده  در ماه ، از نگراني  خارج  شوند.