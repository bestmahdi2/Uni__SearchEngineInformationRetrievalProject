برگزيدگان مسابقه بين الملل آسيا و معناگرا
در ابتداي مراسم  پاياني بخش بين الملل بيست و سومين جشنواره  فيلم فجر كه سه شنبه شب در تالار وحدت برگزار شد، عليرضا رضاداد دبير جشنواره ضمن بيان اينكه اين مراسم اولين تجربه در تفكيك شدن بخش هاي سينماي بين الملل، سينماي آسيا و سينماي معناگرا از سينماي ايران است، تصريح كرد: سينماي ايران به عنوان سينماي صميمي، اخلاقي و جستجوگر مترصد فرصت هايي بوده است،تا با الگوهاي مشابه خود در دنيا فرصت گفت وگو پيدا كند.
وي گفت: آينده  سينماي ايران از آن مفاهيم عميقي است كه با آثار خود حرفي براي سينماي جهان داشته باشند و بتوانند با مخاطبين وسيع خود در جهان ارتباط برقرار كنند و اين آثار دست آوردي جز رشد فرهنگ عمومي نخواهد داشت.
در ادامه اين مراسم، كارگردان فيلم «شهر اشباح» از ژاپن كه در بخش معناگراي جشنواره  كودك اصفهان برگزيده شده بود، جايزه خود را از دبير جشنواره دريافت كرد و در ادامه داوران بخش بين المذاهب براي اعلام برگزيدگان خود به روي صحنه آمدند و ضمن تقدير از دو فيلم «يك تكه نان» و «رستگاري در هشت و بيست دقيقه» جايزه  اصلي خود را به فيلم «كافه ترانزيت» اهداء كردند.
بر اساس همين گزارش در بخش اعلام برگزيدگان، هيات داوران هر بخش به روي صحنه رفتند و برندگان سيمرغ بلورين را به شرح زير معرفي كردند:
- برگزيدگان بخش مسابقه  سينماي آسيا
بهترين فيلم «خاك خاكستر»(ديمتري دو كلارك)از افغانستان،بهترين كارگرداني جميل رستمي براي فيلم «مرثيه  برف» وبهترين فيلمنامه رامش، انورعلي و راجيو ويجايا اكهاوان براي فيلم «جاده» از كشور هند  تعلق گرفت.
- برگزيدگان مسابقه  سينماي بين الملل
بهترين فيلم بلند «روز نهم»(يورگن هاسه)از آلمان، بهترين كارگرداني(فولكر شلندورف)براي فيلم «روز نهم» بهترين فيلمنامه دنيس گانسل و مگي پرن براي فيلم «ناپولا» از آلمان، بهترين بازيگر «اولريش ماتيس» براي فيلم «روز نهم»، بهترين دستاوردهاي فني و هنري به كيانوش عياري براي فيلم «بيدار شو آرزو»، بهترين فيلم كوتاه به تلگراف(كورالي فارگي)از فرانسه و جايزه  هيات داوران به كيانوش عياري براي فيلم «بيدار شو آرزو» تعلق گرفت.
- برگزيدگان مسابقه  سينماي معناگرا
بهترين فيلم «بابا عزيز»(عليرضا شجاع نوري و سيريال اوريول)از ايران و تونس- بهترين كارگرداني كمال تبريزي براي فيلم «يك تكه نان»، بهترين فيلمنامه اسماعيل فروخي براي فيلم «سفر بزرگ» از فرانسه و مراكش، جايزه  ويژه هيات داوران به تئوآنجلوپلس براي فيلم «دشت گريان» از يونان و ايتاليا.
در ادامه  مراسم پاياني بخش بين الملل جشنواره  احمد مسجد جامعي كه براي اهداي جوايز بخش سينماي معناگرا به روي سن رفته بود، در سخنان كوتاهي با تمجيد از افزوده شدن بخش هاي سينماي آسيا و معناگرا به جشنواره امسال گفت: اميدواريم اين قدمي كه برداشته شده راهي را هموار كند تا بتوانيم ظرفيت هاي بيشتري از اين عالم را كشف كنيم و به نحوي واقعي به تصوير بكشيم.
در بخش پاياني محمد علي نجفي رئيس هيات مديره خانه سينما فيلم «دشت گريان» را با   69/8 درصد رضايت بينندگان به عنوان فيلم منتخب تماشاگران در بخش بين الملل معرفي كرد و سيمرغ بلورين اين قسمت را به كارگردان اين فيلم اهدا كرد.
اين مراسم با اهداي لوح هاي تقدير توسط رضاداد و اميراسفندياري به هيات هاي داوران بخش هاي مختلف بين الملل به پايان رسيد.
عليرضا شجاع نوري مجري مراسم بود و دو گروه موسيقي سنتي در لابه لاي برنامه قطعاتي را اجرا كردند كه در اين ميان نوازندگي توسط پسر بچه    13 ساله  افغاني مورد استقبال تماشاگران قرار گرفت.
چنگيز جليلوند، غلامرضا موسوي، مجيد مجيدي، سعيد ابراهيمي فر، رويا تيموريان، محمد زرين دست، كمال تبريزي، كيانوش عياري، سيروس الوند، كامبوزيا پرتوي، علي رفيعي، احمدرضا درويش، شهريار بحراني، مسعود رايگان و محمود كلاري از حاضران در اين مراسم بودند.
بعضي از برندگان پس از دريافت جايزه  خود به پشت تريبون رفتند و سخنان كوتاهي را بيان كردند:
كمال تبريزي گفت: اين جايزه را روي ميزم مي گذارم تا براي كارهاي بعدم به من انرژي دهد به خصوص اينكه آنرا از آقاي «كريستوف زانوسي» گرفتم.
كيانوش عياري گفت: «بيدار شو آرزو» خاطره  بدي براي من است، چون فشار رواني زيادي به بيننده وارد مي كند
اما مخاطب اصلي اين فيلم به جاي مردم بايد مسئولين باشند.
وي در بخش ديگري گفت: قبل از رفتن به بم مردد بودم و با رضاداد تماس گرفتم و ايشان گفتند حتي اگر به آنجا برويد و نگاتيو را بسوزانيد كار بزرگي كرديد و اين باعث دلگرمي  من شد.