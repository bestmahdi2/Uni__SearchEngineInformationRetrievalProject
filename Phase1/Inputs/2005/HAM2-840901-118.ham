دوران صدراعظمي مركل امروز آغاز مي شود
ايسنا: آنگلا مركل امروز به عنوان نخستين صدراعظم زن آلمان معرفي خواهد شد و با اختيارات گسترده اي كه از سوي پارلمان(بوندستاگ)به وي تفويض مي شود، سكان اصلاحات اقتصادي اين كشور را به دست خواهد گرفت.
به گزارش خبرگزاري رويتر، اتحاديه هاي راست ميانه  دموكرات مسيحي و سوسيال مسيحي به رهبري آنگلا مركل با حزب چپ ميانه يعني سوسيال دموكرات نخستين دولت ائتلافي بزرگ آلمان كه از سال  1969 به اين سو بي سابقه بوده را تشكيل خواهند داد.
بدين ترتيب اين احزاب مشتركا  448 كرسي از مجموع  614 كرسي موجود در مجلس عوام آلمان(بوندستاگ)را تصاحب كردند و اكثريت قاطع براي تشكيل دولت ائتلافي بزرگ حاصل شد.