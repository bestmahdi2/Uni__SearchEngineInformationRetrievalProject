آمادگي ايران براي مقابله با آنفلوآنزاي مرغي
گروه اجتماعي:رئيس  سازمان  دامپزشكي  ايران  گفت : اين  سازمان  براي  مقابله  با بيماري  آنفلوآنزاي  فوق  حاد طيور از آمادگي  كامل  برخوردار است .
منصور سياري  ديروز در گفت  و گو با خبرنگاران ، افزود: در زمان  حاضر تمام  استانهاي  كشور آماده  مقابله  با اين  بيماري  هستند.
وي  با اشاره  به  شيوع  بيماري  آنفلوآنزاي  فوق  حاد طيور در كشورهاي  روسيه  و قزاقستان ، اظهار داشت : خطر شيوع  اين  بيماري  همزمان  با شروع  فصل  مهاجرت  پرندگان  از كشورهاي  شمالي  درياي  خزر به  ايران  افزايش  مي يابد.
وي  تصريح  كرد: به  احتمال  فراوان ، پرندگان  مهاجر از اوايل  فصل  پاييز ايران  را درگير بيماري  آنفلوآنزاي  مرغي  مي كنند كه  اين  خطر بيشتر استانهاي  شمالي  و تهران  را تهديد مي كند.
وي  گفت : 30 درصد واحدهاي  صنعت  طيور كشور(19 هزار و 320 واحد)در استان هاي  شمالي  و تهران  فعاليت  دارند كه  به  علت  نزديكي  محل  زيست  پرندگان  مهاجر به  اين  واحدها، خطر بيشتري  آنها را تهديد مي كند.
رئيس  ستاد ملي  آنفلوآنزاي  فوق  حاد طيور افزود: اين  ستاد هم  اكنون  در تمام  استانها براي  مقابله  با بيماري  يادشده  آمادگي  كامل  دارد اما مقابله  با اين  بيماري  در صورت  شيوع ، به  همكاري  همه  جانبه  نياز دارد.
وي  اعتبار مورد نياز براي  مقابله  با شيوع  اين  بيماري  در كانونهاي  آلوده  را 110 ميليارد ريال  اعلام  كرد و گفت : تاكنون  10 ميليارد ريال  در اين  خصوص  براي  كارهاي  اجرايي  هزينه  شده  است .
وي  از سازمان  مديريت  و برنامه ريزي  كشور و صندوق  بيمه  محصولات  كشاورزي  خواست : با تعيين  اعتبارات  مناسب ، سازمان  دامپزشكي  را براي  جبران  خسارتهاي  احتمالي  ناشي  از بروز اين  بيماري  ياري  كنند.
رئيس  سازمان  دامپزشكي  كشور با بيان  اينكه  تاكنون  موردي  از شيوع  بيماري  آنفلوآنزاي  فوق  حاد طيور در ايران  گزارش  نشده  است ، افزود: در زمان  حاضر هيچ  نگراني  در خصوص  مصرف  گوشت  مرغ  و تخم مرغ  وجود ندارد.
وي  با اشاره  به  اقدام  ستاد ملي  محيط زيست  براي  پيشگيري  از شيوع  اين  بيماري ، گفت : افزون  بر ممنوعيت  شكار در تالاب هاي  شمال  كشور كه  احتمال  آلودگي  وجود دارد، با نمونه گيري  و خون گيري  از پرندگان  مهاجر مراقبت  بيشتري  در اين  مناطق  صورت  مي گيرد ضمن  اينكه  امكانات  انهدام  كانونهاي  آلوده  در اختيار تمام  استانها قرار گرفته  است .
به  گفته  سياري ، واردات  هرگونه  فرآورده  و خوراك  وابسته  به  دام  و طيور از كشورهاي  آلوده  نيز تا اطلاع  ثانوي  ممنوع  شده  است .
موردي از آنفلوآنزاي مرغي در كشور گزارش نشده است
از سوي ديگر رئيس  مركز مديريت  بيماريها وزارت  بهداشت ، درمان  و آموزش  پزشكي  گفت : با توجه  به  شيوع  آنفلوآنزاي  مرغي  در روسيه  و قزاقستان ، موردي  از ابتلاي  افراد به  اين  بيماري  در سطح  كشور گزارش  نشده است .
دكتر «محمدمهدي  گويا» ديروز   در گفت  و گو با خبرنگار اجتماعي  ايرنا افزود: آنفلوآنزاي  مرغي  يك  بيماري  عفوني  است  كه  با گذشت  زمان  بيشتر مي شود و همچنان  انسانها و مناطق  بيشتري  از دنيا را گرفتار مي كند.وي  با بيان  اينكه  ميزان  مرگ  ومير در ميان  مبتلايان  به  اين  بيماري  صددرصد است ، اظهار داشت : از بين  بردن  پرندگان  مبتلا به  عفونت  و پرندگاني  كه در تماس  با موارد آلوده  بوده اند، مهمترين  راه  ممانعت  از انتقال  اين  بيماري  به  انسان  است .
وي ، با تأكيد بر اينكه  ويروس  اين  آنفلوآنزا در پرندگان  وحشي  در چرخش  است ، ادامه  داد: اين  امر نشان دهنده  آن است  كه  كنترل  آن به  مراتب  دشوارتر از آن  چيزي  است  كه  تصور مي رود.
رئيس  مركز مديريت  بيماريها وزارت  بهداشت  توصيه  كرد: همه  كساني  كه  در معرض  تماس  با پرندگان  آلوده  قرار مي گيرند، به  خصوص  كارگران  مرغداريها، از لباس  و كفش  مخصوص  و عينك  استفاده  كنند.
دكتر گويا همچنين  يادآور شد: لازم  است  داروهاي  ضد ويروس  تهيه  شده  نيز در دسترس  كارگران  باشد تا در موقع  لزوم  مورد استفاده  قرار گيرد.
وي  افزود: در راستاي  تشديد اقدامات  كنترلي ، دولتها تشويق  مي شوند تا كارگران  مرغداري ها را عليه  آنفلوآنزا واكسينه  كنند به خصوص  كارگراني  كه در امر سر بريدن  پرندگان  دخالت  دارند.