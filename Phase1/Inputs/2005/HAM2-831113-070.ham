جاعلان چك در اردبيل به دام افتادند
گروه حوادث: چهار كلاهبردار كه پس از سوختگيري خودرو در پمپ بنزين با توسل به زور چك پول هاي جعلي به متصدي فروش داده بودند، ديروز در اردبيل به دام افتادند.
صبح ديروز متصدي يك ايستگاه پمپ بنزين با مراجعه به مأموران كلانتري در شهرستان مشكين شهر، از راننده و 5 سرنشين يك دستگاه خودروي پرايد شكايت كرد.اين مرد در شكايت خود به مأموران گفت: «راننده و سرنشينان اين خودرو پس از سوختگيري، يك فقره چك به مبلغ 2 ميليون ريال به زور تحويل من دادند و مابقي پول را نيز به صورت نقد پس گرفته و به سرعت از محل متواري شدند كه بعداً متوجه شدم چك جعلي است.»
پس از طرح اين شكايت، مأموران كاوش هاي خود را براي دستگيري كلاهبرداران فراري آغاز كردند و توانستند آنها را دستگير كنند.