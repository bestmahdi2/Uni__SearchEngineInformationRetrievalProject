خانواده درماني بهترين روش براي درمان نوجوانان معتاد
فارس: مطالعات ده ساله دانشمندان دانشگاه پنسيلوانيا نشان مي دهد كه خانواده درماني بهترين روش براي درمان كودكان و نوجوانان معتاد به مواد مخدر است.
به گزارش نشريه روانپزشكي كودكان و بزرگسالان، درمانهاي مبتني بر خانواده، شيوه مؤثري براي درمان اعتياد، اختلالات رفتاري، افسردگي و استرس است.
در حالي كه برخي معتقدند كه خانواده درماني به هيچ وجه روش مؤثري نيست، اما نتايج تحقيقات ده ساله دانشمندان دانشگاه پنسيلوانيا حكايت از تأثير بسيار مثبت استفاده از خانواده درماني در درمان كودكان و نوجوانان معتاد به مواد مخدر دارد.
اين گزارش حاكي است، خانواده درماني به دو روش صورت مي گيرد. در روش اول، محققان به خانواده ها ياد مي دهند كه چگونه از مكانيسم هاي تشويقي براي رفتار مناسب كودكان استفاده نمايند و در روش ديگر به والدين ياد داده مي شود تا از عواملي كه در خانواده موجب اختلالات رفتاري كودك مي شوند، بكاهند.
نتايج اين مطالعه ده ساله نشان مي دهد كه خانواده درماني بهترين روش براي ترك دادن نوجوانان معتاد به مواد مخدر است و ميزان موفقيت اين روش از كليه روشهاي ديگر بسيار بالاتر بوده است.