طرح سازمان مديريت براي اشتغال فارغ التحصيلان دانشگاه ها دو هفته ديگر ابلاغ مي شود
گروه اقتصادي: طرح جديد سازمان مديريت و برنامه ريزي براي اشتغال فارغ التحصيلان دانشگاه ها در سازمان مديريت و برنامه ريزي نهايي شد و احتمالا تا دو هفته ديگر به سازمان هاي مختلف ابلاغ مي شود. به گزارش خبرنگار ما در اين طرح كه به طرح «كارورزي و اشتغال بيكاران كشور» نام گذاري شده است، پيش بيني شده كه تا پايان سال جاري 100 هزار فارغ التحصيل دانشگاهي جذب سازمان هاي مختلف شوند.
دبير شوراي اقتصاد در گفت وگو با خبرنگار ما درخصوص جزئيات اين طرح گفت: در اين طرح پيش بيني خاصي از نظر ظرفيت جذب نيرو براي دستگاه هاي مختلف در نظر گرفته نشده است و سازمان مديريت در حال حاضر منتظر اعلام نظر اين سازمان ها است.وي در پاسخ به اين سئوال كه تكليف حقوق و مزاياي جذب شدگان چه مي شود اظهار داشت: آنچه كه در حال حاضر مي توان گفت اين است كه، حداقل حقوق و دستمزد براي فارغ التحصيلان در نظر گرفته خواهد شد.
فيض اخلاقي درخصوص محل تأمين اعتبار اين طرح خاطرنشان كرد: دستگاه هاي مختلف مي توانند از محل اعتبارات تملك دارايي هاي سرمايه اي و وجوه اداره شده نيازهاي خود درخصوص طرح كارورزي را تأمين كنند.
وي در پاسخ به اين پرسش كه آيا برداشت از محل طرح هاي عمراني براي اشتغال زايي تاكنون مرسوم بوده يا نه، اظهار داشت: به هر حال در بودجه امسال اين مسئله ديده شده است.
به گزارش خبرنگار ما در ابتدا اين طرح در شوراي عالي اشتغال در سال گذشته مطرح شده بود كه متأسفانه در سال گذشته عملي نشد.در طرح ابتدايي آمده است كه طول دوره كارورزي با توجه به شرايط و برحسب رشته تحصيلي توسط دستگاه هاي اجرايي تعيين خواهد شد و حداكثر 11 ماه است.
در ضمن براساس اين طرح كمك هزينه كارورزي متناسب با رشته و مقطع تحصيلي كارورز تعيين مي شود كه البته نبايد از سطح حداقل حقوق و دستمزدي كه از سوي وزارت كار براي همه سال تعيين شده كمتر باشد.
اين گزارش همچنين حاكي است كه وزارت صنايع قبل از اجراي اين طرح اعلام كرده كه توانايي جذب 30 هزار فارغ التحصيل را دارد.