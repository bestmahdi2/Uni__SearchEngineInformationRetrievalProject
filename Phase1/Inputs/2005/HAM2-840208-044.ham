خط آهن بندرعباس - بافق - مشهد اصلي ترين راه ترانزيتي كشور مي شود
معاون  وزير راه  و ترابري  گفت : با بهره برداري  از راه آهن  بافق  - مشهد در سيزده ارديبهشت ماه علاوه  بر افزايش  توسعه  اقتصادي  كشور، اقتصاد كشورهاي  آسياي  ميانه  نيز رونق مي گيرد.
صادق  افشار با اشاره  به  مزيت هاي  افتتاح  خط آهن  بافق  - مشهد، افزود: با افزايش  ترانزيت  كالا به  كشورهاي آسياي  ميانه  در اين  محور، درآمدهاي  ارزي  كشور نيز افزايش  مي يابد.وي ، كاهش  زمان  ارتباط مردم  استانهاي  يزد، كرمان ، هرمزگان  و اصفهان  با مشهد را از ويژگيهاي  ديگر افتتاح  اين  خط آهن  عنوان  كرد و گفت : با افزايش حمل  كالا و مسافر در اين  مسير، اقتصاد اين  استانها نيز بيش  از پيش  رونق مي گيرد.
افشار با اشاره  به  آنكه  متوسط سرعت  قطارهاي  مسافري  در محور خط آهن  بافق - مشهد 160 و قطارهاي  باري  120 كيلومتر خواهد بود، پيش بيني  كرد: با كاهش هزينه هاي  حمل  كالا در اين  مسير سالانه  حدود 600 هزار تن  گوگرد از طريق  اين خط به  خارج  از كشور صادر شود.
وي  كه  مديرعامل  شركت  ساخت  و توسعه  زيربناهاي  حمل  و نقل  وزارت  راه  و ترابري  است ، ابراز اميدواري  كرد: با بهره برداري  از خط آهن  بافق  - مشهد بيش  از 80 درصد كالا از جنوب  به  شمال  كشور از اين  محور حمل  شود.
وي  تأكيد كرد: عمليات  اجرايي  راه آهن  بافق  - مشهد از سال  1380 آغاز شد و پس  از چهار سال  تلاش  اين  محور با هزينه اي  معادل  400 ميليارد ريال  در 13ارديبهشت  ماه  سال  جاري  به بهره برداري  مي رسد.
افشار يادآور شد: با بهره برداري  از اين  خط آهن  علاوه  بر صرفه جويي  در هزينه  سوخت ، نرخ  حمل  كرايه  كالا در اين  مسير نيز يك  سوم  كاهش  خواهد يافت .وي  برقراري  ارتباط نزديك  جمهوريهاي  آسياي  ميانه  با آبهاي  آزاد و كاهش هزينه هاي  حمل  و نقل  را از اهداف  اجراي  اين  طرح  بزرگ  ملي  برشمرد.وي  با اشاره  به  آنكه  راه آهن  بافق  - مشهد از معدود مسيرهاي  ريلي  كشور است  كه  مجهز به  سيستم  كنترل  اتوماتيك  است ، افزود: همه  قطارهاي  مسير مشهد - بافق  از يك  مركز الكتريكي ، كنترل  و هدايت  مي شوند.پيش  از اين  قطارهاي  باري  مجبور بودند دو هزار و 430 كيلومتر مسير جنوب  - شمال  را طي  كنند كه  با افتتاح  اين  خط آهن  اين مسافت  به  حدود يك  سوم  كاهش  مي يابد.
وي  افزايش  بالاي  جذب  بازار ترانزيت  كالا توسط كشورهاي  همسايه  از طريق  اين محور و ارتباط معادن  زغال سنگ  و سنگ  آهن  در اين  منطقه  با شبكه  سراسري  راه آهن  را از ديگر ويژگيهاي  اين  طرح  دانست .
افشار پيش بيني  كرد: سالانه  12 ميليون  تن  كالا در اين  مسير جابه جا شود ضمن آنكه  5/ 1 تا 5/ 2 ميليون  مسافر نيز در اين  محور تردد خواهند كرد.
راه آهن  بافق  - مشهد به  طول  مستقيم  800 كيلومتر و 200 كيلومتر دسترسي جانبي  و در مجموع  يك  هزار كيلومتراست ، اين  خط داراي  پنج  هزار و 600 مترتونل ، 36 ايستگاه  و سه  هزار و 820 دهنه  پل  كوچك  است .