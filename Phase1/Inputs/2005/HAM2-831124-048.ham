معرفي برگزيدگان جشنواره در تالار وحدت
سيمرغ ها فرود آمدند
بيست و سومين جشنواره بين المللي فيلم فجر با معرفي برندگان به كار خود پايان داد.در ابتداي اين مراسم كه شامگاه چهارشنبه در تالار وحدت برگزار شد، عليرضا رضا داد، دبير اين جشنواره با بيان اين كه در سال 83 تلاش بيش از 2500 نفر از فرزندان سرزمينمان به بار نشسته است، گفت: سالي پر از اتفاقات گوناگون داشتيم و همه اينها يعني سينما و جشنواره امسال متفاوت تر از گذشته بود و اضافه شدن بخش هاي مسابقه سينماي آسيا و معناگرا كه گام جديدي در راه تعامل با سينماي جوان است، ابعاد جديدي به جشنواره فيلم فجر اضافه كرد. بعد از پخش آيتمي از روند برگزاري جشنواره و پيش بيني فيلمسازان درباره برندگان، هيات داوران بخش هاي مختلف با حضور بر روي صحنه برگزيدگان خود را به شرح ذيل معرفي كردند:
بخش آثار مستند: ديپلم افتخار تحقيق و پژوهش مستند به ارد عطارپور و وحيد باقرزاده براي فيلم «منم داريوش»،ديپلم افتخار به مهرداد اسكويي براي فيلم «از پس برقع» سيمرغ بلورين به ماجد نيسي براي فيلم «مردم زنگ زده»
فيلم هاي اول و دوم ديپلم افتخار به بيژن ميرباقري براي فيلم «ما همه خوبيم» سيمرغ بلورين به رضا اعظميان براي فيلم «براي زندگي» از بخش فيلم هاي ميهمان.



بخش مسابقه سينماي ايران: فيلم هاي كوتاه داستاني، ديپلم افتخار به آرمين حشمتي براي فيلم «تنها صداست» چهره پردازي، محمدرضا قومي (خيلي دور خيلي نزديك)جلوه هاي ويژه، نجف فتاحي(جايي براي زندگي)طراحي صحنه و لباس، امير اثباتي(خيلي دور خيلي نزديك)صداگذاري، بهمن اردلان( خيلي دور خيلي نزديك)صدابرداري، يدالله نجفي(بيد مجنون)تدوين، سعيد شاهسواري(ما همه خوبيم)فيلمبرداري، حميد خضوعي ابيانه(خيلي دور خيلي نزديك)موسيقي، محمدرضا عليقلي(خيلي دور خيلي نزديك)بازيگر نقش دوم مرد، ديپلم افتخار به عليرضا شيخ الاسلام بازيگر خردسال(پشت پرده مه)خسرو شكيبايي(سالاد فصل)بازيگر نقش دوم زن، ليلا زارع(ما همه خوبيم)بازيگر نقش اول مرد، پرويز پرستويي(بيد مجنون)بازيگر نقش اول زن، فرشته صدر عرفايي(كافه ترانزيت)فيلمنامه، كامبوزيا پرتوي(كافه ترانزيت)كارگرداني، مجيد مجيدي(بيد مجنون)هنر و تجربه، كيانوش عياري(بيدار شو آرزو)جايزه ويژه هيات داوران، كمال تبريزي(يك تكه نان)و محمدرضا بزرگ نيا(جايي براي زندگي)بهترين فيلم، «خيلي دور خيلي نزديك» به تهيه كنندگي سيدرضا ميركريمي و حوزه هنري فيلم منتخب تماشاگران، «بيد مجنون» به تهيه كنندگي مجيد مجيدي و حوزه هنري.



در قسمتي از اين مراسم محمد مهدي حيدريان معاونت سينمايي وزارت ارشاد كه براي اهداي بخشي از جوايز سينماي ايران به روي سن آمده بود در سخناني اظهار داشت: امسال سال سختي بود و چهره خانواده سينما خسته از راهي است كه طي كرده است. سينما هنري پيچيده و كامل است. رسانه اي فراگير و موثر، ايران اسلامي صاحب سينماست؛ اين را باور كنيم، به آن بباليم و از آن حراست كنيم.
وي افزود: سينماي پرتوليد ايران، در آينده اي نزديك رتبه اي يك رقمي را در بين كشورهاي جهان خواهد گرفت و با عزمي  جزم، مي رود تا با تجهيز خود، جامعه جهاني و چشم و گوش مخاطب جهاني را معطوف به خود كرده و چشم به فراسوها داشته باشد.