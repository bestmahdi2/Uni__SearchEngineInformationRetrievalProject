مسائل سياسي حجم مبادلات سهام را كاهش داد
موج - عضو هيات پذيرش اوراق بهادار گفت: مسايل سياسي كشور حجم خريد و فروش روزانه بازار سهام را به 15 ميليارد تومان رسانده است.
سيد حسين سليمي، اظهار داشت: تحميل شرايط سياسي كشور بر بورس از حجم خريد و فروش هاي روزانه بازار سهام كاسته به گونه اي كه حجم خريد و فروش ها از50 ميليارد تومان در روز به 30 ميليارد تومان و گهگاه به 15 ميليارد تومان در روز كاهش يافته است.وي افزود: اگرچه طي ماه گذشته با ورود شركت هاي پذيرفته شده ارزش جاري بورس افزايش يافت اما در حال حاضر حجم 60 ميليارد دلاري معاملات بورس با سه ميليارد دلار كاهش مواجه بوده است.
رييس انجمن سرمايه گذاري مشترك ايراني و خارجي از برگزاري مجامع و تقسيم سود شركت ها به عنوان يكي ديگر از عوامل تأثيرگذار بر كاهش ارزش سهام نام برد. مسايل سياسي تنها بر بازار سهام كشور تأثيرگذار نبوده است بلكه اين ركود را ما در ديگر عرصه هاي اقتصادي چون ساختمان سازي و ملك و آهن نيز شاهد هستيم، ولي به طور قطع با مستقر شدن وزيران دولت جديد، شاخص هاي بورس به روال عادي خود بازمي گردند.عضو هيات پذيرش با اشاره به مديريت حسين عبده تبريزي بر بورس از اقدامات وي به عنوان عواملي نام برد كه منجر به افزايش ارزش بازار از 10 ميليارد دلار به 40 ميليارد دلار شد.سليمي در پايان افزود: تمام تلاش دبيركل در سال گذشته رساندن ارزش بازار به حجم 100 ميليارد دلار بود كه مي توان از ايجاد تالارهاي بورس در سراسر كشور به عنوان يكي از اين اقدامات نام برد.