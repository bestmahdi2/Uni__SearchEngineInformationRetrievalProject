وظيفه مجلس در تسهيل ازدواج جوانان بسيار مهم است
ايلنا: قانونگذاري در فرهنگ  سازي بسيار موثر است و از آنجايي كه وظيفه مجلس در تسهيل ازدواج جوانان بسيار مهم است و اميدواريم كه با وضع قانون  هاي مناسب در زمينه مهريه، بتوان فرهنگ جامعه را اصلاح كرد.
مريم بهروزي، دبير كل جامعه زينب، ضمن اعلام اين مطلب گفت: تعيين مهريه  هاي سنگين يكي از موانع و معضلات مهم بر سر راه ازدواج است كه نه فقط به خود آنها و خانواده  هايشان مربوط مي  شود، بلكه نظام اسلامي، مجلس، دولت و همه سازمان  هايي كه به نوعي در اين مسأله دخيل هستند، بايد يكسري اقدامات هماهنگ و مناسب را در اين راستا و حل رفع آن، انجام دهند.
وي افزود:   سازمان  هايي كه بايد اقداماتي در جهت تسهيل ازدواج جوانان انجام دهند، بانك  ها، وزارت مسكن و وزارت كار هستند و مجلس نيز موظف به قانونگذاري و ارائه طرح  هاي مناسب براي رفع مشكلات جوانان، است.
دبير كل جامعه زينب(س)با تأكيد بر موافقت خود با طرح پيشنهاد مجلس در خصوص تعيين سقف مهريه، بيان كرد:   اميدوارم كه يك همگرايي و همفكري بين مجلس، دولت  ، سازمان  ها و آحاد جامعه و خانواده  هايي كه جوان  هاي در شرف ازدواج دارند، براي تسهيل و تسريع در امر ازدواج به عمل بيايد و در آينده  اي نزديك ثمرات شيرين آن را در جامعه شاهد باشيم.
وي در خصوص تعيين سقف مهريه بر اساس منطقه سكونت دختران تصريح كرد: اين مسأله هيچ مشكلي ندارد و در تحريرالوسيله حضرت امام خميني(ره)نيز به تعيين مهريه بر اساس شأن دختر، اشاره شده است.بهروزي در ادامه گفت: اگر صاحب  نظران حقوقي، اجتماعي، اقتصادي و سياسي با تعيين سقف مهريه بر اساس منطقه سكونت دختر مشكل دارند، مي  توانند نظرات اصلاحي خود را به مجلس بدهند و مجلس را در وضع يك قانون منطقي  تر كه قابل اجرا هم باشد، كمك كنند.
دبير كل جامعه زينب(س)در خصوص اينكه بالا بودن ميزان مهريه از عوامل مهم بر سر راه ازدواج جوانان است، گفت: بالا بودن ميزان مهريه، مسائل و موانع ديگري را در امر ازدواج به دنبال دارد، مثلاً با مهريه سنگين، سطح مراسم ازدواج نيز بالا مي  رود و خريد لباس، حلقه و ساير مسائل نيز به همان نسبت بالا مي  رود، يعني در واقع مهريه سنگين يكي از عمده  ترين موانع سر راه ازدواج است.
به گفته وي، به لحاظ شرعي نيز به نظر نمي  رسد اين طرح مشكلي داشته باشد و نيز راه  هاي ديگري از جمله به نام كردن ملك و هديه دادن به عناوين ديگر، وجود دارد كه مانع از دو گانگي و چندگانگي ازدواج  ها مي  شود؛ پس عدم ثبت مهريه  هاي بالاتر از سقف تعيين شده، در دفاتر ازدواج به ترويج ازدواج  هاي غير رسمي منجر نمي  شود.