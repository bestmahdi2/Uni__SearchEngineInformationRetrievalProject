وزارت بهداشت: موتورسواري عامل 7/52 درصد از حوادث جاده اي كشور است
گروه اجتماعي: رئيس  اداره  پيشگيري  از سوانح  و حوادث  وزارت  بهداشت ، درمان  و آموزش پزشكي  گفت : موتورسواري  عامل  7/52 درصد از حوادث  در جاده ها و داخل  شهرهاي كشور است  و 7/67 درصد موتورسواران  به  علت  ضربات  مغزي  جان  خود را از دست مي دهند.
دكترعليرضا مغيثي  ديروز درجمع  خبرنگاران  افزود: براساس  تحقيقات انجام  شده ، 75 تا 80 درصد افرادي  كه  در 13 شهرستان  كشور موتورسوار هستند، از كلاه  ايمني  استفاده  نمي كنند.
وي  اظهارداشت : براساس  اين  تحقيقات  موتورسواران  گرماي  كلاه  ايمني  رامهمترين  علت  عدم  استفاده  از آن هنگام  تردد اعلام  كردند كه  مطابق  با شرايط آب  و هوايي  كشور نيست  و بايد كلاه  ايمني  استاندارد در كشور ساخته  شود.
مغيثي  با بيان  اينكه  انسان  عامل  85 درصد بروز تصادفات  است ، ادامه  داد: سالانه  10 تا 15 درصد به  آمار مرگ  و مير ناشي  از سوانح  رانندگي  در كشورافزوده  شده و بيش  از دو و نيم  ميليارد دلار صرف  درمان  مصدوميتهاي  ناشي  ازحوادث  ترافيك  مي شود.
وي  افزود: استاندارد سازمانهاي  جهاني  به  ازاي  هر 100 كيلومتر مربع ، حدود 24 20 كيلومتر راه  است  در حاليكه  در ايران  اين  مقدار تنها حدودپنج  كيلومتر است .
مغيثي  همچنين  تعداد خودروها نسبت  به  ظرفيت  جاده ها را بسيار بالا دانست و گفت : اين  امر باعث  كاهش  كيفيت  خودرو و راههامي شودوضريب  امنيتي  سرنشينان خودروها را كاهش  مي دهد.
وي  با بيان  اينكه  38 تا 40 درصد مرگ  ومير ناشي  از تصادفها مربوط به عابران  پياده  است ، گفت : اگر مسايل  و استانداردهاي  طراحي  خودرو و ايمني عابران  پياده  در نظر گرفته  شود، از مرگ  ومير تعداد زيادي  از عابران  كاسته خواهد شد.
مغيثي  سرعت  و خستگي  را از مهمترين  عوامل  موثر برتصادفات  جاده اي  ذكركرد و اظهارداشت : 20 درصد تصادفات  جاده اي  مربوط به  سرعت  است  و افرادي  كه در طول  شبانه روز سه ساعت  يا كمتر خوابيده  باشند، بيشتر از سايرين  در معرض خطر تصادف ها قرار دارند.
وي  افزود: خطر بروز تصادفهاي  رانندگي  در حدود ساعت  دو تا پنج  صبح تقريبا پنج  برابر بيشتر از رانندگي  در زمان هاي  ديگر است .
اين  مقام  مسئول  در وزارت  بهداشت  و درمان  همچنين  به  برگزاري  سمينارراه ايمن  و بدون  تصادف  اشاره  كرد و گفت : اين  سمينارچهارم  و پنجم  خردادماه در وزارت  كشور برگزار مي شود.
وي ، با بيان  اينكه  در اين  سمينار اساتيد برجسته اي  از كشور هندوستان شركت  خواهند داشت ، افزود: ارائه  اطلاعات  و يافته هاي  نوين  كشورهاي  مختلف  درزمينه  كاهش  حوادث  جاده اي  و ايمن  كردن  راهها هدف  اصلي  برگزاري  سميناراست .