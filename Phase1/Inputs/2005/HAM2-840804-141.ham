تا پايان آبان ماه ماشين هاي حمل زباله بايد شيرابه گير نصب كنند
خبرگزاري فارس:مديرعامل سازمان خدمات موتوري شهرداري تهران گفت: تمامي ماشين هاي زباله جمع كن تا پايان آبان ماه بايد شيرابه گير نصب كنند.
مصطفي سليمي  افزود: تعداد زيادي از ماشين هاي حمل زباله شيرابه گير ندارند و  شيرابه زباله ها از اين ماشين ها به بيرون ريخته و باعث ايجاد آلودگي در شهر مي  شود.
وي ادامه داد: شهرداري براي حمل زباله ها با پيمانكاران قرارداد بسته است و ماشين هاي پيمانكاران مخصوص حمل زباله نيست و اكثرا فاقد شيرابه گير هستند.سليمي افزود: به تمامي پيمانكاران ابلاغ كرده ايم كه بايد تا پايان آبان ماه ماشين هاي خود را مجهز به شيرابه گير كنند.
سليمي درخصوص علت تاخير در نصب شيرابه گير ماشين هاي حمل زباله گفت:ماشين هاي زباله گير را اگر از سرويس دهي خارج كنيم حمل زباله ها با مشكل مواجه مي شود چرا كه براي نصب هر شيرابه گير ماشين هاي حمل زباله حداقل 4 روز وقت لازم است.