مدير مشمولين ستاد كل نيروهاي مسلح:
مدت خدمت سربازي تا سال 87تغيير نمي كند
مهر: مدير مشمولين ستادكل نيروهاي مسلح از عدم تغيير مدت خدمت نظام وظيفه تا سال 87 خبر داد.مديرمشمولين ستاد كل نيروهاي مسلح گفت: طبق قانون مدت خدمت وظيفه عمومي 24 ماه است كه به موجب مصوبه مقام معظم رهبري وفرمانده كل قوا درمناطق مختلف وبا توجه به شرايط محلي آن منطقه طول دوران خدمت سربازي مشخص مي شود. سردارموسي كمالي مدت خدمت وظيفه عمومي را درمناطق مختلف باتوجه به حكم صادر شده در سال 83بدون تغيير خواند و افزود:حكم صادره تا سال 87 معتبراست، تا اين تاريخ نيزهيچ گونه تغييري حاصل نخواهد شد وحكم صادره به قوت خود باقي است.
وي همچنين تصريح كرد: ستاد كل نيروهاي مسلح در سال گذشته دو كميته با حضور نمايندگان نيروهاي مسلح، نمايندگان مجلس و سازمانهاي ذيربط تشكيل داد كه البته هدف از برگزاري اين جلسات تجديد نظردر قانون وظيفه عمومي،همچنين تقويت و تحكيم خدمت سربازي به منظور افزايش توان رزمي نيروهاي مسلح و بنيه دفاعي و امنيتي كشوربود و مدت نظام وظيفه نيز درمناطق مرزي 18ماه، مناطق عملياتي 17ماه، مناطق محروم 16 ماه همچنين درساير مناطق 20ماه درنظرگرفته شد و هر گونه شايعه ويا شائبه اي درخصوص كم شدن طول دوران خدمت كذب است.