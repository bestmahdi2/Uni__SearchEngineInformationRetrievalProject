پيشخوان
عرب نيوز
روزنامه عرب نيوز خبر اول خود را به ترور وزير امور خارجه سريلانكا و اعلام وضعيت فوق العاده در اين كشور اختصاص داد. لاكشمان كادير گامار، وزير امور خارجه 73 ساله سريلانكا جمعه بعد از ظهر در نزديكي محل سكونتش كه اكنون تحت حفاظت است به ضرب گلوله كشته شد. يكي از مقامات ارشد پليس، گروه جدايي طلب ببرهاي تاميل را مسئول اين واقعه دانسته است.



ديلي استار
روزنامه ديلي استار از واكنش فلسطيني ها نسبت به عقب نشيني ارتش رژيم صهيونيستي از نوار غزه خبر داده است.
به گزارش اين روزنامه، هزاران فلسطيني با تجمعي دريايي در بندر شهر غزه عقب نشيني قريب الوقوع ارتش دريايي صهيونيستي و شهرك نشينان صهيونيست از غزه را روي قايق جشن گرفتند. اين روزنامه موضوع عكس خود را به نفر تي تي ملكه مصر باستان اختصاص داده و از بازگشت مجسمه نيم تنه وي به موزه برلين خبر داده است.



پرنساليبره
روزنامه اسپانيايي زبان پرنساليبره چاپ گواتمالا از اتحاد سياست  هاي جديد امنيتي در اين كشور به منظور كاهش ناامني هاي موجود خبر داده است.
اتخاذ اين تدابير مخالفت پاره اي از سياستمداران دولت گواتمالا را در پي داشته است. اين روزنامه در بخشي از خبر خود به نقل از يكي از دولتمردان گواتمالايي آورده است؛ در صورتي كه كنگره ايرادات اين طرح را اصلاح نكند، به احتمال زياد دولت، طرح مذكور را وتو خواهد كرد.



ليبراسيون
روزنامه فرانسه زبان ليبراسيون خبر و عكس اول كاور اصلي خود را به پيشنهاد تغييرات اساسي در قوانين مرتبط با حقوق بشر بريتانيا اختصاص داده است. لرد فالكونر، رئيس مجلس اعيان و رئيس قوه قضائيه بريتانيا سرگرم تهيه قوانين جديدي است كه بر اساس آن قضات مكلف مي شوند هنگام اخذ تصميم درباره اخراج مظنونان، امنيت ملي را نيز در نظر بگيرند.
اين قانون كاملا با قوانين مهاجرتي اروپا در تعارض قرار دارد.
اين در حالي است كه اقدامات دولت بريتانيا با اعتراض شديد مدافعان حقوق بشر نيز مواجه شده است.