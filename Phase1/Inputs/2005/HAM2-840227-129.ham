سايه روشن اقتصاد
بهره وري سرمايه در ايران روند نزولي داشته است
براساس  آخرين  گزارش  «سازمان  بهره وري  آسيا»، متوسط رشد سالانه  بهره وري  كل  عوامل  توليد در اقتصاد ايران  منفي  است .
دكتر «قاسم  انصاري  رناني» مدير عامل سازمان ملي بهره وري ايران با اعلام اين خبر افزود: براساس  اين  گزارش  كه  در سال  2004 منتشر شده ، متوسط نرخ  رشد بهره وري  كل  عوامل  توليد در اقتصاد ايران  در سال  2002 نسبت  به  سال ،2001 منهاي  23/ 0 درصد بوده  است .
وي  با اشاره  به  اينكه  اجزاي تشكيل دهنده  بهره وري  كل  عوامل  توليد، بهره وري  نيروي  كار و بهره وري  سرمايه  است ، افزود: آمارها نشان  مي دهد عملكرد ايران  در زمينه  بهره وري  نيروي  كار بسيار مطلوب  بوده  است ، اما در زمينه  بهره وري  سرمايه  عملكرد مناسبي  نداشته  است .
ايران  با دستيابي  به  رشد 87/ 3 درصد در زمينه  بهره وري  نيروي  كار در سال  2002 نسبت  به  سال  قبل  از آن ، موفق  به  كسب  مقام  دوم  در بين  20كشور عضو سازمان  بهره وري  آسيا شد.
وي  افزود: بهره وري  نيروي  كار در سال  2002 به  تفكيك  در بخش  كشاورزي 77/ 10 درصد، صنعت  و معدن  60/ 3 درصد و بخش  خدمات  79/ 1 درصد نسبت  به  سال  قبل  افزايش  داشته  است .
انصاري  با بيان  اينكه  متوسط نرخ  رشد سالانه  بهره وري  سرمايه  در سال  2002نسبت  به  سال  قبل  75/ 0 درصد كاهش  داشته  است ، افزود: اين  موضوع  نشان  مي دهد نيروي  كار در ايران  مشكلي  ندارد و اگر مديريت  صحيحي  بر سرمايه هاي  كشور حاكم  باشد بهره وري  كل  عوامل  توليد نيز ارتقا مي يابد.وي  افزود: بهره وري  سرمايه  به  معني  تخصيص  بهينه  سرمايه  و دستيابي  به  بيشترين  ارزش  افزوده  از محل  سرمايه گذاري  انجام  شده  است .
مديرعامل  سازمان  ملي  بهره وري ، در مورد اهداف  برنامه  چهارم  توسعه  در زمينه  ارتقاي بهره وري  گفت : هدف  اين  برنامه  رسيدن  به  رشد اقتصادي  هشت  درصد است  كه  براساس  هدف گذاري  انجام  شده ، 5/ 5 درصد از رشد اقتصادي  از طريق  سرمايه گذاري  و 5/ 2 درصد بقيه  از طريق  رشد بهره وري  تامين  مي شود.
به  گفته  انصاري  به  اين  ترتيب  سهم  بهره وري  كل  عوامل  در رشد توليد ناخالص داخلي  دست  كم  به  3/ 31 درصد در طول  برنامه  چهارم  توسعه  مي رسد.
وي  افزود: در برنامه  چهارم  توسعه ، متوسط رشد سالانه  بهره وري  نيروي  كار5/ 3 درصد، سرمايه  يك  درصد و بهره وري  كل  عوامل  توليد 5/ 2 درصد هدف گذاري  شده  است .
انصاري  سپس  به  ارايه  تصويري  از وضعيت  بهره وري  در كشور پرداخت  و گفت : براساس  گزارش  سازمان  بهره وري  آسيا در سال  2002 ميلادي  ايران  از نظر سرانه  توليد ناخالص  داخلي  در بين  20 كشور عضو سازمان  بهره وري  آسيا با يك  هزارو 777 دلار، در رتبه  هجدهم  قرار داشت .وي  افزود: كشورهاي  اندونزي  و هند به  ترتيب  با سرانه  836 دلار و 439 دلار در رتبه هاي  بعدي  قرار داشتند.