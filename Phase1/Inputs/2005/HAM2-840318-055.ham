معاون انتظامي و رئيس پليس 110 نيروي انتظامي خبر داد
افزايش 62 درصدي كشفيات سلاح در كشور
مهر: معاون انتظامي و رئيس پليس 110 ناجا گفت: طي دو ماهه امسال پنج ميليون و 311 هزار و 831 مورد تماس با پليس 110 برقرار شده كه نسبت به مدت زمان مشابه در سال گذشته 12 درصد افزايش نشان مي دهد.
سردار اسكندر مومني با اعلام اين مطلب در جمع خبرنگاران به زمان حضور ماموران ناجا در صحنه اشاره كرد و افزود: زمان حضور ماموران نيروي انتظامي به طور ميانگين در كشور 2/12 دقيقه برآورد شده است. معاون انتظامي و رئيس پليس 110 ناجا با اشاره به كاهش 10 درصدي ميزان جرايم در كشور گفت: با وجود كاهش ميزان سرقت از منازل، مغازه ها، اتومبيل و قطعات داخل آن، سرقت از بانك، كيف قاپي و جيب بري، در خصوص ميزان زورگيري و سرقت از موتور سيكلت افزايش داشته و آهنگ كاهش آن بسيار كم بوده است.مومني ضمن هشدار به افزايش ورود سلاح در كشور گفت: ميزان كشفيات سلاح در كشور در دو ماه نخست امسال نسبت به سال گذشته، 62 درصد افزايش يافته كه اين افزايش مي تواند بر نوع سرقت تاثير بسزايي داشته باشد. چون قاچاقچي سلاح و خريدار سلاح غير مجاز خواستار اقدامات و سرقت مسلحانه است بنابراين در بسياري از موارد مردم و پليس در خطر قرار مي گيرند.وي با اشاره به كند بودن روند كاهش ميزان قتل در كشور، اين ميزان را كمتر از يك درصد در كشور عنوان كرد.