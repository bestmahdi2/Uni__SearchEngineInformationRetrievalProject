خبر
شناسنامه انرژي براي ساختمان هاي دولتي
هر حركتي در زمينه صرفه جويي اگر از مراكز دولتي آغاز شود، تاثيرگذارتر خواهد بود. الگوسازي در مصرف انرژي در ساختمان ها هم شامل اين موضوع مي شود.25 ساختمان دولتي در شهر تهران از لحاظ چگونگي مصرف انرژي و نقاط ضعف و قوت ازنظر اتلاف انرژي با همكاري سازمان بهينه سازي مصرف سوخت كشور، شناسنامه دريافت مي كنند.سازمان بهينه سازي مصرف سوخت كشور اعلام كرد: پس از بررسي نقاط ضعف و قوت، فرصت هاي صرفه جويي انرژي و برآورد هزينه هاي اقتصادي مانند بازگشت سرمايه و سرمايه گذاري انجام شده مصرف انرژي در اين ساختمان ها بهينه مي شود.براساس اين گزارش، در اين طرح كه از پاييز سال گذشته آغاز شده است، مشخصات ساختمان و تاسيسات آن مورد بررسي قرار گرفته و شناسنامه اي از لحاظ مصرف انرژي ساختمان تهيه مي شود.بررسي ساختمان از لحاظ تعيين فرصت هاي صرفه جويي انرژي و نوع مصالح ساختماني به كار رفته در اين ساختمان ها نيز با استفاده از نقشه نشان داده مي شود.
گفتني است اين طرح كه تا پايان امسال به طول مي انجامد پس از اتمام به عنوان الگوي صحيح مصرف انرژي، براي ساختمان هاي عمومي و دولتي در كشور به كار برده مي شود.