آيين نامه اجرايي مناطق نمونه گردشگري تصويب شد
گروه علمي فرهنگي: مختار باقري گفت: آيين نامه اجرايي نحوه تشكيل و اداره مناطق نمونه گردشگري كشور در شوراي عالي ميراث فرهنگي و گردشگري تصويب شد.
معاون اداره كل طرح هاي سرمايه گذاري و توسعه گردشگري سازمان ميراث فرهنگي و گردشگري در گفت وگو با خبرنگار ايسنا با اعلام اين خبر افزود: بنابر آيين نامه مصوب شوراي عالي ميراث فرهنگي و گردشگري، سازمان ميراث فرهنگي و گردشگري كشور موظف شده است تا از ميان 139 منطقه نمونه گردشگري شناسايي شده در استانها ي سراسر كشور، ضوابط و معيارهاي دسته بندي اين مناطق را در 4 سطح بين المللي، ملي، استاني و محلي تدوين كند.
وي اضافه كرد: با تدوين ضوابط و معيارهاي مناطق نمونه گردشگري مناطق نمونه پيشنهادي از سوي استان هاي كشور مورد بررسي و سطح بندي قرار مي گيرد.
به گفته باقري، تدوين معيارها و ضوابط مناطق نمونه گردشگري تا يكماه آينده به پايان مي رسد.
معاون اداره كل دفتر طرح هاي سرمايه گذاري و توسعه گردشگري سازمان ميراث فرهنگي و گردشگري تأكيد كرد: مناطق نمونه گردشگري پس از تأييد و كارشناسي سازمان به تصويب هيات وزيران مي رسد تا سرمايه گذاران بخش خصوصي، موافقتنامه رسمي دريافت كنند.
باقري يادآور شد: هدف از ايجاد اين مناطق نمونه گردشگري جمع آوري كليه خدمات توريستي در يك مكان، توليد و عرضه صنايع دستي و محصولات فرهنگي و ارائه آنها به گردشگران داخلي و خارجي است.
وي افزود: بنابر آيين نامه مصوب مناطق نمونه گردشگري سرمايه گذاران بخش خصوصي در اين مناطق با ارائه طرح هاي توجيهي گردشگري به سازمان ميراث فرهنگي و گردشگري مي توانند كليه عمليات اجرايي را خود بر عهده بگيرند و يا از مشاركت سرمايه گذاران جزء استفاده كنند.