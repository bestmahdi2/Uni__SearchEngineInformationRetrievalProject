تيم ملي واليبال ايران به دوحه رفت
علي شاكري: تيم ملي واليبال ايران ديروز براي حضور در سومين دوره بازي هاي غرب آسيا به دوحه قطر رفت.
تيم ملي ايران كه در نخستين راهيابي واليبال به جرگه رشته هاي بازي هاي غرب آسياي اين مسابقات را كاملا جدي گرفته است، باوجود نداشتن زمان لازم براي تدارك ويژه به دليل درگيربودن با بازي هاي ليگ برتر چند روز گذشته را به طور فشرده تمرين كرد.
اعضاي اين تيم حتي چند ساعت مانده به پرواز را هم به تمرين گذراندند تا با كسب حداقل هماهنگي بخت نخست قهرماني در اين رشته به حساب آيند.
از جمع تيم هاي حاضر در رشته واليبال تنها قطر را مي توان حريفي قابل بحث براي ملي پوشان ايران تلقي كرد كه از سوابق و كارنامه درخشان تري در ميان تيم هاي شركت كننده برخوردار است.با همه اين اوصاف قطري ها در دو دهه اخير در تمامي رده ها مغلوب ايران بوده اند. تيم ايران در نخستين بازي خود عصر روز جمعه به ديدار كويت خواهد رفت.