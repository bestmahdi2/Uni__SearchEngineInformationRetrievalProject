درشهر
جشنواره ملي عذرا
يك جشنواره خيلي بزرگ در مورد هرچيز ي كه فكرش را بكنيد برگزار خواهد شد.
سوده فهيم اين جشنواره خيلي بزرگ در زمينه فيلم، فيلمنامه، نمايشنامه، برنامه هاي تلويزيوني، عكس، مقاله، گزارش، نشريه، مراسم آييني، موسيقي محلي و نمايش هاي كوتاه است كه در روزهاي پنجم و ششم بهمن ماه توسط مراكز فرهنگي و هنري دولتي و خصوصي برپا مي شود.انگيزه هاي زيادي در رابطه با اين جشنواره وجود دارد. موضوع آن زن و روستا ست و براي ايجاد انگيزه در هنرمندان شهري و روستايي براي پرداختن به مسائل زنان و دختران روستا برپا مي شود.هدف جشنواره ملي عذرا شناسايي، تقدير و تشويق صاحبان آثار آموزشي، ترويجي، فرهنگي و هنري است كه توسط دفتر امور زنان روستايي، معاونت ترويج و نظام بهره برداري وزارت جهاد كشاورزي و همچنين همراهي موسسه فرهنگي و هنري شقايق روستا برگزار مي شود.
پنجمين جشنواره ملي عذرا در قالب بخش هاي مسابقه شامل رسانه هاي ديداري- شنيداري و رسانه هاي نوشتاري و بخش جنبي شامل الگوهاي برتر زن روستايي، سازمان هاي برتر، تقدير از كارشناسان برگزيده استان ها و اجراي آيين هاي محلي، نمايش مونولوگ و موسيقي محلي طراحي و پي ريزي شده است.براي برگزاري اين جشنواره، مراكزي چون بانك كشاورزي، شبكه اول و سوم سيما، انجمن سينماي جوانان ايران، سازمان مركزي تعاون روستايي، اتحاديه هاي تعاوني عشاير ايران و گروه راديويي تلويزيوني جهاد همكاري خواهند كرد.
قطعا جشنواره جذابي خواهد بود. ورود براي عموم هموطنان آزاد است. همه شهرونداني كه در زمينه نقش و تاثير زنان و دختران روستايي در جامعه كشاورزي فعاليت دارند، مي توانند تا تاريخ 24 دي ماه سال جاري، آثار خود را به نشاني دبيرخانه جشنواره، بالاتر از ميدان وليعصر(عج)، بعد از سينما استقلال، كوچه شهيد غرايي عتيق، پلاك 30، طبقه سوم ارسال كنند يا با شماره هاي 2-88913291 تماس بگيرند.