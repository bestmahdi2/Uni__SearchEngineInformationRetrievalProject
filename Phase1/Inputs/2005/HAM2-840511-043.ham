بازارگرداني سهام 7شركت
گروه بورس: همزمان با بازگشايي نماد 3 شركت سيمان سپاهان، ايران خودرو ديزل و سرمايه گذاري مسكن قيمت هر سهم اين شركتها با كاهش مواجه شد.
به گزارش خبرنگار ما، در اين روز دادوستد سهام سيمان سپاهان با 39 درصد، ايران خودرو ديزل با 21 درصد و سرمايه گذاري مسكن با 20 درصد كاهش قيمت از سر گرفته شد.بنا بر اين گزارش، طي معاملات اين روز 247 فعال بازار در مراجعه به كارگزاري ها براي خريد يك ميليون و 934 هزار و 590 سهم ليزينگ ايران به ارزش 4/4 ميليارد ريال برگه دستور خريد پر كردند.در اين گزارش آمده است: كارگزاران بازارگردان ديروز نيز به تعادل بازار كمك كردند. بر اين اساس بازارگردانان ديروز براي يك ميليون و 376 هزار و 764 سهم سرمايه گذاري غدير، 438 هزار و 52 سهم پتروشيمي اراك، 341 هزار و513 سهم سيمان فارس و خوزستان و 708 هزار و 135 سهم سرمايه گذاري صنعت و معدن دستور خريد در سيستم هاي معاملاتي خود وارد كردند. در اين روز سهام خدمات انفورماتيك، سرمايه گذاري پتروشيمي و نوسازي و ساختمان نيز بازارگرداني شد.اين گزارش حاكي است: روز گذشته فروشندگان سهام سرمايه گذاري غدير، پتروشيمي اصفهان، سيمان شمال، حمل و نقل توكا، فرو موليبدن، سيمان كرمان و صدرا بيش از ساير شركت هاي حاضر در بورس بودند.