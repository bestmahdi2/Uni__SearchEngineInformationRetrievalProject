هوش مصنوعي
روبات خزنده با قابليت شنا كردن
ايرنا: محققان ژاپني روبات خزنده پيشرفته اي ساخته اند كه مي تواند شبيه مار در آب شنا كند.
به گزارش روز جمعه رسانه هاي جمعي ژاپن، اين روبات كه داراي قابليت انعطاف زيادي است، مي تواند بوسيله پيچ و تاب دادن به بدنش شبيه به مار در آب شنا كند.
اين روبات 14 سانتيمتر طول و2 /1 سانتيمتر عرض و شبيه يك قطعه از نوار فيلم است.
به گفته توشيهارا موكاي رييس گروه تحقيقاتي مركز تحقيقات كنترل بيو ميمتيك،اين روبات از هفت بخش كه در آنها ماهيچه هاي مصنوعي كار گذاشته شده است، تشكيل شده است. اين روبات با سرعتي معادلي ميليمتر در هر ثانيه مي تواند در سطح آب حركت كرده و نيز قادر است به دور خود بچرخد و يا به طرف عقب حركت كند.
اين روبات كه درونش از ژل پليمري كه داراي يون است، پر شده و زماني كه توسط الكتريسته تغييراتي در ملكولهاي آب درون آن ايجاد شود، حركت مي كند.