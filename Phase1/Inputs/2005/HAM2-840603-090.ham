خطر انتقال آنفلوانزاي مرغي از آسياي ميانه وجود دارد
فارس: معاون سلامت وزارت بهداشت اعلام كرد: بيماري آنفلوانزاي مرغي در همه كشورهاي آسياي ميانه شايع شده و ما هم از اين نظر در معرض خطر هستيم. محمد اسماعيل اكبري افزود: در زمان حاضر بيماري آنفلوانزاي مرغي در كشورهاي آسياي ميانه به طور عام شايع شده است و در صورت واردات، مرغ و ماكيان و پرندگان خوراكي از اين كشورها خطر انتقال اين بيماري به كشور وجود دارد. اكبري گفت: مهاجرت پرندگان پس از سرد شدن هوا تاثيري در انتقال بيماري آنفلوانزاي مرغي ندارد، زيرا اين بيماري از طريق تماس منتقل نمي شود و فقط در صورت خوردن پرنده آلوده ممكن است انتقال يابد، درست مانند بيماري وبا كه تا زماني كه ميكروب آن از طريق بلع وارد بدن نشود، بيماري بروز نمي كند.