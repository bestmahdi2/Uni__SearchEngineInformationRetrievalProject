كوتاه
كارت هاي هوشمندو موج منفي
امكان تجهيز تمامي جايگاه هاي سوختگيري به دستگاه هاي كارتخوان وجود ندارد.
رئيس انجمن جايگاه داران پمپ بنزين مي گويد: در حالي پروژه تجهيز تمامي جايگاه هاي سوختگيري به دستگاه كارتخوان در حال پيگيري است كه هنوز برخي از اين جايگاه ها فاقد تلفن هستند.
ناصر رئيسي همچنين گفت: من همواره گفته ام كه بحث كارت هاي هوشمند بايستي پس از انجام تحقيقات ميداني و بررسي رفتارهاي فرهنگي مورد بررسي قرار گيرد.
ما چاره اي جز پيوستن به شبكه تجارت جهاني نداريم، اما نمي توان بدون توجه به نحوه عرضه سوخت و رفتارهاي مردم طرحي را در كشور اجرا كرده و بعد با تبعات منفي آن مواجه شد.
وي استقرار دستگاه هاي كارتخوان در پمپ بنزين ها را بسيار مفيد دانست، اما گفت امكان فراگير شدن اين طرح وجود ندارد.
گفتني است قبلا  هم يك شركت تلا ش كرد پروژه مذكور را جلو ببرد، اما نتوانست. در حال حاضر هم پيمانكار منتخب، يعني شركت الكترونيك و مخابرات شيراز با اين وضعيت نمي تواند كاري از پيش ببرد.
كارت پيش پرداخته براي جهانگردان
عضو هيات مديره بانك تجارت از طراحي كارت پيش پرداخت شده براي جهانگردان خارجي خبر داد.
به گفته آقاي داوود جهانگردان خارجي كه به كشورمان سفر مي كنند، مي توانند با مراجعه به شعبه هاي بانك تجارت در مبادي ورودي، اين كارت را تهيه كنند.
هنگام خروج جهانگردان از كشور، مانده حساب اين كارت ها قابل تبديل به ارز است.
قرار است در مبادي ورودي جهانگردان خارجي، مثل فرودگاه مهرآباد اين كارت ها در مقابل دريافت ارز تحويل داده شود تا جهانگردان خارجي به جاي حمل اسكناس با اطمينان خاطر از اين كارت ها استفاده كنند.
عضو هيات مديره بانك تجارت همچنين از طرح تهيه و توزيع كارت هاي مخصوص خريد از طريق اينترنت خبر داد.
فروش اينترنتي اراضي درمشهد
پايگاه اينترنتي فروش اراضي آستان قدس رضوي راه اندازي شد. مدير اداره املا ك و اراضي آستان قدس رضوي مي گويد: متقاضيان خريد زمين هاي حاشيه شهر مشهد مي توانند از اين پس با مراجعه به پايگاه اينترنتي مخصوص، مشخصات زمين هاي فروشي را دريافت كنند. گفتني است 160 كيلومتر مربع از 355 كيلومتر مربع محدوده حاشيه شهر مشهد در مالكيت آستان قدس رضوي است.
10ميليون وام به هر روستايي
مديرعامل صندوق توسعه اشتغال روستايي مي گويد: به هر نفر روستايي تا 10ميليون تومان وام اعطا مي شود كه براي ايجاد اشتغال تا اين ميزان مي توانند از اين وام استفاده كنند.
به گفته فقيه ايماني، دولت ومجلس در قانون برنامه سوم توسعه، پيش بيني كردند كه صندوق قرض الحسنه توسعه اشتغال روستايي تشكيل شود و اساسنامه اين صندوق به تصويب هيات وزيران برسد. وي در عين حال گفت كه باتوجه به وجود37هزار روستاي 20خانواري در كشور بالطبع همه اين روستاها تحت پوشش قرار نمي گيرند.
ايماني همچنين گفت: عامل اجرايي صندوق نيز بانك كشاورزي بوده اما بانك اعتبار ويژه اي ارايه نمي كند.



ماليات سنگين براي خودروهاي پرمصرف
براي توسعه صنعت حمل ونقل كشور از سال آينده درنظر گرفته شده خودروهاي پرمصرف ماليات سنگين پرداخت كنند.
به گفته كمال دانشيار، رئيس كميسيون انرژي مجلس شوراي اسلا مي، مصرف بنزين كشور مي تواند از طريق توليد خودروهاي روز دنيا و خودروهاي گازسوز وگازوئيلي كنترل و بهينه شود چرا كه راهكار افزايش قيمت بنزين روي كاهش مصرف اين فرآورده هيچ تاثيري ندارد و تنها با ساخت خودروهاي كم مصرف و متناسب با فن آوري روز دنيا و توسعه صنعت حمل ونقل مي توان به كاهش مصرف بنزين دست يافت.
به گفته دانشيار توسعه صنعت حمل ونقل كشور امسال با توقف توليدخودرو پرمصرف پيكان آغاز مي شود و براي سال آينده نيز ماليات سنگين روي خودروهاي پرمصرف در نظر گرفته مي شود.
او طرح 100 هزار دستگاه خودرو وارداتي را يك اخطار براي خودروسازان داخلي مي خواند و مي گويد: خودروسازان داخلي بايد به سمت ساخت خودروهاي كم مصرف و با تكنولوژي روز دنيا حركت كنند.
امنيت چك هاي مسافرتي
رئيس هيات مديره شركت چاپ و نشر بانك ملي ايران، مي گويد: براي مقابله با انتشار انواع اوراق بهادار و چك هاي مسافرتي تقلبي بايد فاكتورهاي امنيتي اين اوراق بيش از پيش افزايش يابد.
به گفته محمود بهمني با آغاز برنامه سوم توسعه براي ايجاد اطمينان بيشتر در چاپ چك هاي مسافرتي، بانك ملي ايران از 25 شاخص امنيتي در چاپ اوراق بهادار استفاده كرده است.
وي سپس گفت: بهره گيري از نخ هاي حرارتي و هولوگرافيك در چاپ اوراق بهادار رايج توسط نظام بانكي، امكان جعل يا مخدوش كردن اين اوراق را با مشكل مواجه مي كند.
بهمني با اشاره به آنكه براي افزايش ضريب اطمينان در چاپ اوراق بهادار از مركب هاي خاصي استفاده مي شود ادامه مي دهد: استفاده از خمير خاص و فيبرهاي نوري در زمينه چاپ چك هاي مسافرتي بانك ملي سبب شده كه اگر جاعلا ن بخواهند از اين اسناد براي جعل، كپي برداري كنند بلا فاصله آرم باطل شد روي اين چك ها ظاهر  شود.
بهمني پيشنهاد مي كند براي ايجاد اطمينان بيشتر مردم از تقلبي نبودن اوراق بهادار، بايد در چاپ اين اوراق از دانش روز دنيا بهره  گيري شود.
يكي از مهمترين فاكتورهاي شناسايي تقلبي بودن اين چك ها(watermark)علا مت چاپ سفيد روي كاغذ سفيد يا سايه دار كردن اسكناس سفيد است. همچنين برجستگي شماره سريال چك هاي مسافرتي كمك زيادي براي شناسايي جعلي بودن اين اوراق مي كند.