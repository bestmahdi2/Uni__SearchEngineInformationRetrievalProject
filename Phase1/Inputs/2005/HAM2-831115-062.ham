70 فيلم برگزيده جشنواره هاي پيشين در شبكه ويديويي
واحد مركزي خبر: روابط عمومي مؤسسه رسانه هاي تصويري اعلام كرد 70 فيلم منتخب 20 دوره جشنواره بين المللي فيلم فجر، همزمان با سالگرد پيروزي انقلاب اسلامي، وارد شبكه نمايش خانگي شد.
اين فيلم ها شامل فيلم هايي است كه در يكي از رشته هاي مختلف جشنواره فيلم فجر موفق به دريافت سيمرغ بلورين شده است.هامون، كاني مانگا، پري، عروس، پرده آخر، نرگس، نقطه ضعف، روز واقعه، پدر، كيميا، سفر، ديوانه اي از قفس پريد، ناصرالدين شاه اكتور سينما، هنرپيشه، مسافر، از كرخه تا راين، بلنديهاي صفر، سارا، بانوي ارديبهشت، ردپاي گرگ، سفر به چزابه، رنگ خدا، روبان قرمز، زير نور ماه، مسافر ري، سگ كشي، فرش باد، واكنش پنجم، قارچ سمي، كاغذ بي خط، بوي كافور عطر ياس، در مسير تندباد، گزارش يك قتل، عروس آتش، دست هاي آلوده، خواهران غريب و باران برخي از اين فيلم هاست.