تقدير رئيس جمهوري از اقدام هاي دبيركل ستاد مبارزه با مواد مخدر
ايرنا: محمد خاتمي ، رئيس  جمهوري  اسلامي  ايران  و رئيس  ستاد مبارزه  با مواد مخدراز اقدام هاي  علي   هاشمي  جانشين  رئيس  و دبير كل  اين  ستاد تقدير كرد.
براساس  گزارش  روابط عمومي ستاد مبارزه  با مواد مخدر درتقدير نامه  رئيس  جمهوري  از علي  هاشمي آمده  است : دستاوردها و توفيقات  بدست آمده  در امر مبارزه  با مواد مخدر، نمايانگر بروز تحولات  چشمگير در عرصه هاي  مختلف  مبارزه  با اين  پديده  شوم  اجتماعي  هستند.
رئيس  جمهوري  در نامه  خود به  دبير كل  ستاد مبارزه  با مواد مخدر تصريح كرد كه  اصلاح  نگرش هاي  سنتي  و ايجاد استراتژي هاي  نوين ، راه اندازي  جنبش فراگير پيشگيري  از اعتياد، مقابله  حرفه اي  با باندهاي  مافياي  قاچاق  موادمخدر، مشاركت  فعال  نهادهاي  مدني ، توسعه  و تجهيز مراكز درماني  و بازپروري ، توسعه  تعاملات  منطقه اي  و بين المللي  و دهها برنامه  جامع  و كارآمد ديگر ازجمله  اين  توفيقات  است . خاتمي در بخش  ديگر نامه  خود خطاب  به  علي  هاشمي نوشت : بدينوسيله  مراتب تقدير و تشكر خود را از تلاش  و عملكرد جنابعالي  و همكاران  محترمتان  در آن دستگاه  در عرصه  مبارزه  با مواد مخدر اعلام  كرده  و توفيق  روز افزون  شما رااز ايزد متعال  خواستارم .