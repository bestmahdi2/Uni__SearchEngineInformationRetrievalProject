فعلا يك بر صفر به نفع ايستوود
معمولا جوايزي كه پيش از اسكار در جشنواره هاي مختلف جهاني يا از سوي اصناف به نامزدها تعلق مي  گيرد، روي آراي اسكار تاثير مي گذارد. يكي از مهمترين اين جوايز، جايزه صنف كارگردان هاي هاليوود است كه امسال به كلينت ايستوود رسيده است.
ايستوود كه يك بار در سال 1992 برنده اسكار كارگرداني براي فيلم نابخشوده شد، در كنار مارتين اسكورسيزي از شانس زيادي براي تكرار اين موفقيت برخوردار است. اين كارگردان 74 ساله به خاطر فيلم دختر ميليون دلاري  جايزه صنف كارگردانان را دريافت كرد. اسكورسيزي جدا از اين ناكامي هيچ وقت در 6 نامزدي قبلي اش رنگ اسكار را نديده است.
ايستوود پس از دريافت اين جايزه باارزش با خوشحالي گفت: آنقدر خوشحالم كه نمي توانم آن را وصف كنم. بايد بگويم كه شگفتزده شدم. اين يك لذت واقعي است.
البته پيش از اين يك جايزه مشابه نيز نصيب فيلم اسكورسيزي شده بود. فيلم هوانورد كه داستان زندگي يك ميليونر به نام هوارد هيوز را روايت مي كند، هفته گذشته جايزه بهترين فيلم را از سوي صنف تهيه كنندگان دريافت كرد، اما به خود اسكورسيزي چيزي نرسيد.