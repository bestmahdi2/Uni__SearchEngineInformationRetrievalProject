سرمايه گذاري سپه 100 درصد پيش بيني هايش را محقق ساخت
گروه بورس: شركت سرمايه گذاري سپه طي سال مالي منتهي به پايان شهريورماه 83 و اختصاص 350 ريال سود خالص به ازاي هر سهم 100 درصد پيش بيني هاي خود را محقق ساخت.
به گزارش خبرنگار ما اين شركت در سال مالي ياد شده 8/135 ميليارد ريال سود از محل سرمايه گذاري و 23/217 ميليارد ريال سود از محل فروش سرمايه گذاري هايش به دست آورد.
در اين مدت سود عملياتي شركت4/345 ميليارد ريال محاسبه شده و ميزان هزينه هاي عملياتي و مالي آن نيز به ترتيب 6/7 ميليارد ريال و 469 ميليون ريال بوده است.
اين گزارش نشان مي دهد: سرمايه گذاري سپه در سال مالي 82 نيز، 5/79 ميليارد ريال سود از محل سرمايه گذاري و 4/138 ميليارد ريال سود از محل فروش سرمايه گذاري هايش به دست آورده است. در اين سال سود خالص شركت 3/225 ميليارد ريال محاسبه شده و شركت به ازاي هر سهم خود 501 ريال سود خالص كنار گذاشته است.
اين گزارش حاكي است: سرمايه گذاري سپه برنامه افزايش سرمايه 30 درصدي از محل مطالبات و آورده نقدي سهامداران را در دستور كار خود دارد.
ضمناً اين شركت تصميم دارد براي سال مالي 83 مبلغ 300 ريال سود خالص بين سهامداران خود تقسيم كند.