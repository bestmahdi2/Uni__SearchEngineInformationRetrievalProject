افزايش حقوق بازنشستگان كشوري تيرماه پرداخت مي شود
گروه اجتماعي: احكام مربوط به افزايش مستمري سال 84 حقوق 700هزار بازنشسته مشترك صندوق بازنشستگي كشوري تيرماه صادر مي شود.
بنابراين گزارش صدور اين احكام پس از سه ماه رايزني بين مسئولان سازمان بازنشستگي كشوري، وزارت رفاه و تامين اجتماعي و با مساعدت مسئولان سازمان مديريت مبني بر تامين كسري اعتبار اين صندوق، صادر شده و معوقه هاي مربوط در ماه جاري پرداخت مي شود.
بر اساس اين گزارش، با توجه به مصوبه هيات وزيران حقوق بازنشستگان مشترك صندوق بازنشستگي كشوري نسبت به سال گذشته 12 درصد افزايش يافت كه تا پيش از اين،  اعتبار لازم براي افزايش ها تامين نشده بود.
مدير امور مالي سازمان بازنشستگي كشور درباره تاخير در پرداخت افزايش هاي سال 84 گفت: اين صندوق در سال 84  با 320 ميليارد تومان كسري اعتبار براي پرداخت حقوق بازنشستگان روبه رو بود كه در نهايت با نظر مساعد مسئولان سازمان مديريت و برنامه ريزي، مشكل كسري اعتبار در 6 ماه اول سال بر طرف شد.
محسن بازارنوي از تامين اعتبار 150 ميليارد تومان براي پرداخت حقوق، افزايش ها و معوقه هاي بازنشستگان در تير ماه خبر داد و افزود: ما براي پرداخت حقوق بازنشستگان در حال حاضر ماهانه 110 ميليارد تومان نياز داريم و از آنجا كه بودجه ماهانه در نظر گرفته شده، كمتر از اين ميزان بود سازمان عملا قادر به پرداخت افزايش هاي حقوق بازنشستگي بر اساس ضريب سال 84 نبود.