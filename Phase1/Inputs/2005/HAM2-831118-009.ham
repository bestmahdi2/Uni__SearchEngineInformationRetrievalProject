فرش دستباف ببينيد و ياد بگيريد
اين روزها مقابل در ورودي موزه هنرهاي زيباي مجموعه فرهنگي، تاريخي سعدآباد فرش دستباف بزرگي پهن شده است، به نيت دعوت از مردم براي ديدن جشنواره برترين فرش هاي دستباف معاصر ايران.
اين جشنواره با هدف هايي مانند: معرفي و نمايش فرش هاي مرغوب و با ارزش به عامه مردم به خصوص مخاطبان خاص، پاسخ به كساني كه مايلند بدانند فرش دستباف عالي را بايد چگونه انتخاب كرده و از كجا بخرند، آشنايي و ارتباط مجامع علمي فرش دستباف كشور با توليد كنندگان فرش هاي نفيس، تبليغ و بازاريابي داخلي و مطالعه براي دستيابي به بازارهاي جديد صادراتي، تجليل از طراحان و توليد كنندگان نمونه كشور و تشويق و ترغيب به توليد فرش دستباف نفيس و بالاخره تثبيت مارك هاي معتبر در رشته فرش دستباف ايران و معرفي شناسنامه مصور براي هر فرش برگزار مي شود. شما هم مي توانيد تشريف بياوريد.