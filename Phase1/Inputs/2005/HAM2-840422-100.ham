گزارش رئيس جمهور عراق به آيت الله سيستاني
39 هزارعراقي  از آغاز مداخله  نظامي آمريكا عليه  عراق  تا كنون كشته  شده اند
ايسنا: به گزارش خبرگزاري عراق، مقامات آگاه اظهار داشتند: جلال طالباني، رييس جمهور عراق، آيت الله العظمي علي سيستاني، مرجع تقليد شيعيان را در جريان اختلافات خود با ائتلاف شيعه و ابراهيم جعفري، نخست وزير عراق قرار داد.
اين منابع افزودند: طالباني هم چنين در ديدار خود با ابراهيم جعفري، نخست وزير عراق به بررسي مسائلي همچون مبارزه با تروريسم، محكوميت انفجارهاي لندن، نظارت نيروهاي عراقي بر راه هاي منتهي به بغداد، روابط عراق با كشورهاي همجوار و مساله ي استان كركوك پرداخت.
در عين حال جعفري در ديدار با سران قبايل عشاير در بصره بر مشاركت قبايل عراقي در ساخت جامعه ي مدني تاكيد كرد. جعفري افزود: طرح هايي در اين زمينه در دست بررسي است و به زودي به مجمع ملي عراق تحويل داده مي شود.
از سوي ديگر، خبرگزاري عراق نوشت: دولت عراق در بيانيه اي از آزادي 280 تن از زندانيان دربند زندان هاي مختلف عراق خبر داد.
در اين بيانيه آمده است: آزادي اين زندانيان بعد از صدور حكم از سوي شوراي مشترك متشكل از شش نماينده وزارت كشور و سازمان حقوق بشر و وزارت دادگستري عراق و سه تن از افسران نيروهاي چند مليتي صورت گرفت.
اين بيانيه افزود: اين شورا خواستار بازنگري در حكم بيش از 15200 زنداني و آزادي بيش از 8400 زنداني ديگر شده است.
صدام 10 روز ديگر محاكمه مي شود
يك  منبع  آگاه  در دادگاه  ويژه  سران  رژيم  سابق  عراق  اعلام  كرد محاكمه  صدام تا ده  روز ديگر آغاز مي شود.
روزنامه  الصباح  الجديد نوشت : در اين  محاكمه  به  جناياتي  كه  صدام  در سال  1982 در منطقه  دجيل  در شمال  بغداد مرتكب  شد رسيدگي  خواهد شد.
گفته  مي شود در جلسات  رسيدگي  به  اين  جنايات  برزان  تكريتي  برادر ناتني  و طه  ياسين  رمضان  معاون  صدام  حضور خواهند يافت .
دادگاهي  كه  قرار است  صدام  را محاكمه  كند متشكل  از پنج  قاضي  عراقي ، يك وكيل  مدافع  و يك  دادستان  خواهد بود.
24 كشته در حوادث روز سه شنبه
ديروز در حوادث جداگانه در بغداد و سامرا چهار افسر پليس عراق به دست افراد مسلح كشته شدند. در كركوك بر اثر انفجار يك خودرو بمب گذاري شده در مسير يك گشتي مشترك نظاميان آمريكايي و عراقي، سه نفر كشته و ده نفر زخمي شدند.
شبكه العربيه نيز از ترور دو تن از اعضاي مجلس اعلاي انقلاب اسلامي عراق در منطقه يوسفيه بغداد خبر داد. سازمان القاعده عراق به رهبري الزرقاوي پيشتر خبر داده بود كه لشكر عمر را براي مقابله با سازمان بدر(شاخه نظامي مجلس اسلامي انقلاب اسلامي عراق)تشكيل داده است.
در بغداد نيز يك سرباز آمريكايي كه چندي پيش بر اثر انفجار بمب زخمي شده بود، كشته شد.
از سوي ديگر ارتش عراق اعلام كرد كه صبح ديروز 14 تروريست را در شهر تلعفر به قتل رساند. تروريست ها از مدتها پيش با محاصره مناطق شيعه نشين تلعفر و كشتار شيعيان اوضاع اين شهر را بحراني كرده اند.
قتل 39 هزار عراقي از آغاز جنگ آمريكا
به  نوشته  مجله  آلماني  اشپيگل ، بر اساس  جديدترين  مطالعات ، حدود 39 هزارعراقي  از آغاز مداخله  نظامي آمريكا عليه  عراق  كشته  شده اند.
اين  مجله  ديروز افزود: تعداد عراقي هايي  كه از آغاز جنگ  در اين  كشور كشته  شده اند دقيقاً مشخص  و روشن  نيست  و تاكنون آمار متفاوتي  در اين  رابطه  ارايه  شده  است .
اشپيگل  نوشت : در حاليكه  طبق  آماري  كه  از شمارش  كشته شدگان  منتشر شده ، 25 هزار و814 عراقي  غيرنظامي از آغاز جنگ  آمريكا تاكنون  جان  خود را از دست داده اند، موسسه  مطالعات  بين المللي  در ژنو پيش  بيني  مي كند كه  تعداد كشته شدگان  به  مراتب  بيشتر از اين  رقم  است .
احتمال اخراج
نيروهاي آمريكا و انگليس
از عراق تا چند ماه ديگر
روزنامه  واشنگتن  پست  نوشت : طبق  نامه  محرمانه اي  كه  جان  رايد وزيردفاع  انگليس  تسليم  توني  بلر نخست  وزير اين  كشور كرد، واشنگتن  و لندن در حال  تدارك  خروج  عمده  نيروهايشان  تا نيمه  سال  آينده  ميلادي  از عراق هستند.
به  گزارش  روزنامه  واشنگتن  پست ، روزنامه ميل  آن ساندي  انگليس  از وجود اين  يادداشت  خبر داده  است .
در اين  نامه  نوشته  شده  است  كه  بر اساس  برنامه  اوليه  خروج  نيروهاي آمريكايي  و انگليسي  تا اوايل  سال ،2006 كنترل  14 استان  از 18 استان  عراق بايد به  نيروهاي  اين  كشور سپرده  شود و اين  به  منزله  خروج  66 هزار نفر ازنيروهاي  خارجي  تحت  رهبري  آمريكا از عراق  است .
هم  اكنون  160 هزار سرباز خارجي  در عراق  حضور دارند كه  از اين  تعداد 138هزار آنها آمريكايي  هستند .
رايد درخصوص  اين  نامه  كه  در روزنامه  ميل  آن ساندي  به  چاپ  رسيد، هيچ اظهار نظري  نكرد و فقط توضيح  داد: هنوز تصميمي درمورد خروج  نيروها ازعراق  گرفته  نشده ، اما دولت  انگليس  تا هر زماني كه  لازم  بداند نيروهايش  را درعراق  حفظ خواهد كرد.