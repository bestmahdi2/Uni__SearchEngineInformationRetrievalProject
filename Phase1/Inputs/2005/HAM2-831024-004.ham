تغيير دسترسي ميدان هفت تير به بزرگراه شهيد مدرس
از جمعه 25 دي ماه مسير دسترسي از ميدان هفت تير به بزرگراه مدرس تغيير مي كند. بنابر گزارش روابط عمومي سازمان حمل و نقل و ترافيك تهران، طرح تغيير دسترسي ميدان هفت تير به بزرگراه شهيد مدرس در اين روز اجرا خواهد شد. البته مسلما اين طرح بدون حكمت نيست و هدف آن كاهش زمان تاخير و حذف تقاطع و چراغ راهنمايي شمال ميدان هفت تير است.
پس فراموش نكنيد از جمعه 25 دي ماه براي رسيدن به بزرگراه مدرس بايد از خيابان هاي جايگزين يعني بهار شيراز، شهيد سليمان خاطر، شهيد وراويني و زهره عبور كنيد. يعني بايد از خيابان هفت تير به سليمان خاطر و آنگاه به وراويني برويد تا بتوانيد سر از بزرگراه مدرس در بياوريد. به هر حال ابر و باد و مه و خورشيد و فلك بايد دست به دست هم دهند تا بلكه اين غده سرطاني ترافيك درمان شود. ضمنا اين طرح توسط شهرداري تهران با همكاري اداره راهنمايي و رانندگي تهران بزرگ به اجرا درخواهد آمد.