سخنگوي سازمان تربيت بدني:
به كليه ورزشكاران مستمري ماهيانه پرداخت خواهد شد
گروه ورزشي:سخنگوي سازمان تربيت بدني مي گويد:  تمامي ورزشكاران تيم هاي ملي از سال آينده ماهيانه بين 100 تا 700 هزار تومان مستمري دريافت مي كنند.
عيسي اسحاقي به مناسبت آغاز دهه مبارك فجر و سال پاسخگويي گفت:  در سال جاري به 300 نفر از قهرمانان المپيك، پارالمپيك، جهاني و بازيهاي آسيايي مستمري ماهيانه بين 100 تا 700 هزار تومان پرداخت شده است و در مراحل بعدي به كليه ورزشكاران تيم هاي ملي، خبرنگاران و حتي دست اندركاران ورزش مستمري ماهيانه پرداخت خواهد شد.
وي تصريح كرد:  پرداخت مستمري ماهيانه و پرداخت جوائز تا 100 ميليون تومان به قهرمانان، گرايش جوانان را به سمت ورزش چند برابر كرده است و اين اقدامها گام مهمي در جهت تامين رفاه ورزشكاران و پيشكسوتاني بود كه سالها براي ورزش زحمت كشيده و افتخار آفريني كرده بودند و اكنون نيازمند حمايت مسئولان ورزش بودند كه با اين كار تا حدودي ورزشكاران دغدغه تامين آينده خود را ندارند و تمام فكر و ذهن آنها مشغول تمرين كردن و آمادگي بيشتر است.