تونل رسالت شش ماه ديگر افتتاح مي شود
معاون فني و عمراني شهرداري تهران از گشايش تونل رسالت به روي خودروها تا شش ماه ديگر خبر داد. به گزارش روابط عمومي شهرداري تهران، مهندس محمد علي آبادي با بيان اين مطلب افزود: تونل رسالت از دو بخش تشكيل شده است كه عمليات احداث قسمت اصلي و بزرگتر آن در حال حاضر به اتمام رسيده است و عمليات اجرايي تونل هاي كوچك به طول150 متر نيز 35 درصد پيشرفت دارد و تقريبا تا پايان خرداد، كار احداث تونل به اتمام مي رسد. اما ريختن آسفالت و باز كردن تونل به حدود يك ماه و نيم، وقت نياز دارد.