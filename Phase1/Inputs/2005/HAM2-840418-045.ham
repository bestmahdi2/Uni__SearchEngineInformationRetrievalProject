معرفي سهام پرطرفدار بورس در نيمه نخست تيرماه
گروه بورس: 42 هزار متقاضي سرمايه گذاري در نيمه نخست تيرماه امسال با حضور در تالارهاي مبادلات بورس تهران، نسبت به داد و ستد سهام اقدام كردند.
به گزارش خبرنگار ما اين تعداد در 15 روز نخست ماه جاري 510 ميليون سهم عرضه شده در بورس را با پرداخت رقمي معادل دو هزار و 500 ميليارد ريال به سبد دارايي هاي خود افزودند. در اين دوره 226 مورد سهام و حق تقدم سهام در بورس تهران داد و ستد شد.
اين گزارش حاكي است: بيشترين ميزان استقبال سهامداران در دوره يادشده به سوي سهام 15 شركت حاضر در تالارهاي مبادلات معطوف شد، براين اساس نيمي از متقاضيان، دستورهاي خريد خود را براي سهام اين شركت ها صادر كردند.
شركت هاي سرمايه گذاري آتيه دماوند، سايپا و ايران خودرو در 15 روز گذشته بيشترين تعداد خريداران را به سوي خود جلب كرده و به پرطرفدارترين سهام بورس تبديل شدند. طي اين دوره دو تا سه هزار نفر براي خريد سهام 3 شركت مزبور در صف ايستادند. به اين ترتيب حدود 110 ميليون سهم از سهام شركت هاي يادشده در تالار بورس دست به دست شد و به مالكان جديد رسيد.
پس از سه شركت آتيه دماوند، سايپا و ايران خودرو، سهام 7 شركت معادن روي، سرمايه گذاري پتروشيمي، سرمايه گذاري ساختمان، ليزينگ صنعت و معدن، سيمان فارس و خوزستان، توس گستر و هپكو از بيشترين اقبال بازار برخوردار شدند. تعداد خريداران سهام 7 شركت يادشده هريك بين يك تا دو هزار نفر برآورد شده است.
نكته جالب توجه در بين سهام مورد استقبال بازار حضور دو شركت آتيه دماوند و ليزينگ صنعت و معدن در بين 10 شركت پرطرفدار بورس بود، طي اين دوره درحالي كه از يكسو صف فروش براي سهام اين دو شركت به طور مداوم طولاني تر مي شد از سوي ديگر حرفه اي هاي بازار در صف خريد ايستادند و سهام اين شركت را به دارايي هاي خود افزودند.
در ادامه اين گزارش آمده است: طي 15 روز نخست تيرماه سهامداران 5 شركت گروه بهمن، سرمايه گذاري ملت، بانك پارسيان، توسعه ملي و تراكتوسازي نيز شاهد رونق مبادلات سهام شركت خود در تالارهاي بورس اوراق بهادار بودند.
براساس اين گزارش در دوره يادشده ارزش مبادلات صورت گرفته بر سهام 6 شركت سايپا، سيمان اردبيل، سيمان شرق، خدمات انفورماتيك، مواد اوليه داروپخش و توس گستر، هريك از مرز 100 ميليارد ريال گذشت.