يك مقام بهداشتي كشور:
تنها يك نفر از هر 8 نفر مبتلا به ايدز تحت مراقبت است
گروه اجتماعي: مدير كل  بيماريهاي  عفوني  ومعاون  سلامت  وزارت  بهداشت ، درمان  و آموزش  پزشكي گفت : از هر هشت  نفر آلوده  به  ايدز در كشور، تنها از يك  نفر آنان  مراقبت مي شود.
دكتر مهدي  گويا ديروز در كارگاه  آموزشي  پزشكان  و روانپزشكان  مراكز دي .آي .سي  كشور در شيراز گفت : در كشور ما چهارپنجم  افراد مبتلا به  ايدز از عفونت  و آلودگي  خود خبر ندارند در حالي  كه  در كشورهاي  پيشرفته ، تنها يك  چهارم  افراد مبتلا از بيماري  خود بي خبرند.
او گفت : اين  آمار نشان  مي دهد كه  بيشتر افراد مبتلا به  ايدز در كشور ازخود مراقبت  نمي كنند و باعث  ابتلاي  ديگران  به  اين  بيماري  مي شوند.
گويا افزود: ما بايد فعاليتهاي  خود را طوري  سامان  دهيم  كه  محور فعاليت ما افراد مبتلا به  ايدز قرار گيرند و از طريق  مراقبت  و خدمات  باليني  به سمت  خدمات  پيشگيري  در جامعه  حركت  كنيم .
معاون  فرهنگي  و امور پيشگيري  از اعتياد بهزيستي  استان  فارس  گفت : بهزيستي علاوه  بر درمان  اعتياد، آموزش  و خدمات  بهداشتي  لازم  را به  مصرف كنندگاني  كه در معرض  ابتلا هستند بصورت  رايگان  ارائه  مي كند.
دكتر وحيد مناجاتي  گفت : اين  خدمات  در مراكز موسوم  به  «گذري»  سازمان  بهزيستي به  افراد داده  مي شود تا از آلوده  شدن  افراد سالم  جامعه  جلوگيري  شود.وي  افزود: يكي  از خدمات  مراكز مشاوره  ايدز، دادن  سرويسهاي  بهداشتي  لازم به  افراد مبتلا از قبيل  سرنگ  يكبار مصرف ، مواد ضدعفوني كننده  و يا جايگزين دارو بجاي  مواد مخدر است .
كارگاه  آموزشي  مشاوره  ايدز موسوم  به  دي .آي .سي  با حضور 60 نفر از پزشكان  و روانپزشكان  مراكز مشاوره  ايدز سراسر كشور از امروز به  مدت  سه  روز در شيراز تشكيل  شده  و شركت كنندگان  با نحوه  مشاوره  به  افراد پرخطر مصرف كننده  مواد مخدر كه  احتمال  ابتلا به  بيماري  ايدز در آنها وجود دارد آشنا مي شوند.