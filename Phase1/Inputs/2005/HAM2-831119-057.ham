مجروحيت پنج دانش آموز به دليل بي احتياطي راننده سرويس
گروه حوادث:بي احتياطي راننده سرويس دانش آموزان معلول جسمي شهر اصفهان منجر به وارد شدن جراحات شديد به 5 تن از سرنشينان اين خودرو شد.
به گزارش خبرنگار ما: دراثر بي احتياطي راننده سرويس دانش آموزان معلول جسمي خميني شهر اصفهان، خودروي مذكور با تير چراغ برق برخورد كرده كه باعث شكسته شدن تير و افتادن آن بر روي ماشين شده و در نتيجه پنج دانش آموز معلول دچار جراحات شديد شدند.
حال يكي از اين دانش آموزان به دليل ضربه مغزي وخيم گزارش شده است. بنابر اين گزارش دانش آموزان معلول جسمي شهر اصفهان به دليل عدم وجود مدرسه ويژه معلولان در شهر اصفهان هر روز مجبور به طي مسافتي بيش از 30 كيلومتر به شهرستان هاي مجاور هستند.
اين در شرايطي است كه سرويس هاي حمل و نقل اين 5 دانش آموز به دليل عدم رعايت قوانين تاكنون چندين بار دچار حادثه شده اند كه اين حوادث منجر به زخمي شدن اين دانش آموزان شده كه خود از آسيب هاي جسمي رنج مي برند.
به رغم تقاضاي مكرر خانواده هاي معلولان آموزش و پرورش اصفهان هيچ اقدامي براي احداث مدرسه و يا صدور مجوز ورود اين دانش آموزان به مدارس عادي به عمل نياورده است.