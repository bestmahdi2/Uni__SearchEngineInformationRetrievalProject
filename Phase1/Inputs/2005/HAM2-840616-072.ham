كشف مخزن عظيم گاز در كيش
گروه اقتصادي: يك مخزن گازي كه از سوي شركت ملي حفاري ايران عظيم توصيف شده در جزيره كيش كشف شده است.
به گزارش خبرنگار ما شركت ملي حفاري در گزارشي كه در اين زمينه منتشر كرده با اشاره به آغاز عمليات حفاري در كيش در آذرماه سال گذشته به سفارش مديريت اكتشاف شركت ملي نفت افزوده است: با گذشت 235 روز كار اين عمليات 95 درصد پيشرفت داشته است. در اين اطلاعيه توضيحي در مورد پيشرفت 95 درصدي طرح و اينكه مخزن مورد اشاره چه ميزان ذخيره دارد و چه برآورد اوليه اي پس از پيشرفت 95 درصدي عمليات حفاري از حجم ذخاير آن به دست آمده، نشده است.
در اين گزارش تاكيد شده كه حفاري چاه اكتشافي در عمق چهار هزار و يكصد متري ادامه دارد و 300 متر تا عمق نهايي حفاري باقي مانده است.شركت ملي حفاري ايران افزوده كه لايه هاي كنگان، نار و دالان افق هاي اين مخزن هستند كه فشار آن بين 5 تا هشت هزار پوند بر اينچ مربع است.
***
هيچ مقام شركت ملي نفت كه كارفرماي شركت ملي حفاري است در اين زمينه اظهارنظر نكرده است.