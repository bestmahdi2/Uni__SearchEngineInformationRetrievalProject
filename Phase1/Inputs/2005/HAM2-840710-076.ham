مراسم توديع و معارفه مديرعامل خبرگزاري دانشجويان ايران برگزار شد
گروه سياسي: دكتر ابوالفضل فاتح مؤسس و مديرعامل خبرگزاري دانشجويان ايران(ايسنا)، روز گذشته اين خبرگزاري را براي ادامه تحصيل ترك كرد.
به گزارش خبرنگار ما در مراسمي كه روز گذشته به منظور توديع فاتح برگزار شد دكتر علي منتظري رئيس جهاد دانشگاهي و رئيس هيأت امناي اين خبرگزاري گفت: با رفتن فاتح از خبرگزاري دانشجويان ايران روش و منش اين خبرگزاري هيچ تغييري نخواهد كرد.
رئيس جهاد دانشگاهي اعتقاد راسخ به خط امام و رهبري، حمايت از راه شهيدان، مستضعفان و محرومان و حمايت از اصول اساسي و بنيادي انقلاب اسلامي را از ويژگي هاي فاتح عنوان كرد و اظهار داشت: «هيأت مديره مؤسسه خبري _ فرهنگي جهاد دانشگاهي از محمد علي نادعلي زاده درخواست كرد تا زماني كه لازم است مسئوليت اين خبرگزاري را بر عهده بگيرد كه خوشبختانه ايشان قبول زحمت كرد.»