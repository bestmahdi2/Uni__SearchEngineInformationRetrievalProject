دربي بي هيجان
تا به حال دربي را ديده ايد كه كمتر از 10 هزار نفر تماشاگر داشته باشد؟ اگر نديده ايد هنگام بازي برق شيراز و فجر شهيدسپاسي شيراز سري به شهر سعدي و حافظ بزنيد. انگار شيرازي ها زياد اهل فوتبال ديدن نيستند. شايد هم علاقه اي به تيم هاي شهرشان ندارند. در هر صورت هر دليل و علتي كه داشته باشد، دربي هاي شيراز بسيار خلوت و بي سروصدا برگزار مي شوند. كسي بدرستي نمي داند در شيراز چند آدم مثل غلامحسين پيرواني وجود دارد، اما بي شك او محبوب ترين مربي در خارج از شهرش است. شايد شيراز آنقدر آدم دوست داشتني مثل غلام پيرواني دارد كه ديگر كسي از اخلاق و رفتار و مدل حرف زدن مربي فجرسپاسي ذوق زده نمي شود. پيرواني هر سال با دست خالي جواناني را به ليگ برتر معرفي مي كند كه هر كدامشان در سال هاي بعد ستارگان تيم هاي ديگر مي شوند.
برعكس فجرسپاسي، برق شيراز در سال هاي اخير از مربيان غيربومي استفاده كرده است. اصغر شرفي، محمود ياوري و حالا ايوانكوويچ، هيچ كدام شيرازي نيستند. برق بهترين شرايط را در زمان مربيگري شرفي داشت. شيرهاي نارنجي پوش اين تيم(شيردل و شيري)براي هر تيمي خطرساز بودند، اما برق حالا روزگار چندان خوشي ندارد، حتي با مربي كرواتش، البته فجر سپاسي هم با جوانانش روزگار خوبي را سپري نمي كند. شايد در نيمه فصل دوم، اين دو تيم بتوانند نتايج بهتري بگيرند تا ليگ از نماينده شيرازي محروم نشود.