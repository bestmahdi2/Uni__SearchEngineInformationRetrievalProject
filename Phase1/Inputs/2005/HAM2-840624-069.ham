رهبر انقلاب 200 ميليون ريال به جشن عاطفه ها اختصاص داد
فرصت اهداي عاطفه و مهرباني فرا رسيد
گروه اجتماعي: در آستانه شركت ميليوني ملت شريف ايران در جشن عاطفه ها و كمك به دانش آموزان محروم، رهبر معظم انقلاب اسلامي نيز مبلغي را به اين امر خير اختصاص دادند.
حضرت آيت الله خامنه اي، رهبر معظم انقلاب اسلامي، مبلغ دويست ميليون ريال به اين امر خير اختصاص دادند.
همچنين رئيس  جمهور، رئيس  قوه  قضائيه  و رئيس  مجلس  شوراي  اسلامي  در آستانه  برگزاري  جشن  عاطفه ها، با كمك  به  اين  جشن  به  منظور ياري  رساندن  به  دانش آموزان  نيازمند در اين  امر خداپسندانه  شركت  كردند.
به  گزارش  ستاد احسان  و نيكوكاري  كميته  امداد امام  خميني (ره) ، رئيس  جمهور با اختصاص  50 ميليون  ريال، رئيس  قوه  قضائيه  با اختصاص  30 ميليون  ريال  و رئيس  مجلس  شوراي  اسلامي  نيز با اختصاص  20 ميليون  ريال  در جشن  عاطفه ها مشاركت  كردند. اين  مبالغ  به  حساب  3333 كميته  امداد امام  خميني(ره)  نزد بانك  ملي  ايران  شعبه  پيام  انقلاب  اسلامي  واريز شد.
رئيس  ستاد احسان  و نيكوكاري  كميته  امداد امام  خميني(ره)  نيز اعلام  كرد: هفت  هزار پايگاه  كميته  امداد و نيروي  مقاومت  بسيج  آماده  دريافت  هداياي  مردم  نوعدوست  كشورمان  در جشن  عاطفه ها هستند كه  فردا پنجشنبه  با شعار در انتظار مهر در سراسر كشور برگزار مي شود.
به  گزارش  واحد مركزي خبر: منصور قمشه  جشن  عاطفه ها را فرصتي  براي  كمك  به  دانش آموزان  نيازمند دانست  و افزود: مردم  نيكوكار در سال  گذشته  بيش  از 23ميليارد و 600 ميليون  ريال  به  اين  جشن  كمك  كردند و ميزان  هداياي  جمع آوري  شده  در يك  دهه  برگزاري  جشن  عاطفه ها نيز مبلغي  بيش  از 124 ميليارد ريال  بود.
رئيس  ستاد احسان  و نيكوكاري  كميته  امداد خاطر نشان  كرد: چند پايگاه  اصلي  جمع آوري  كمكهاي  مردمي  24 شهريور به  ميزباني  كودكان  و نوجوانان  فعاليت  مي كنند و ايستگاههاي  نقاشي  نيز براي  كودكان  نيكوكار در اين  پايگاهها در نظر گرفته  شده  است .
قمشه  با بيان  اينكه  اتوبوسهاي  سيار با عنوان  كاروانهاي  در انتظار مهر در روز برگزاري  جشن  عاطفه ها به  ميان  مردم  مي روند و هداياي  آنان  به  دانش آموزان  نيازمند را جمع آوري  مي كنند افزود: برخي  پايگاه هاي  جشن  عاطفه ها نيز شاهد حضور ورزشكاران  و هنرمندان  خواهد بود.وي  گفت : 70 درصد هداياي  جمع آوري  شده  در جشن  عاطفه ها به  وزارت  آموزش  و پرورش  تحويل  مي شود تا ميان  دانش آموزان  نيازمند توزيع  شود و 30 درصد ديگر نيز با تلاش  كميته  امداد ميان  دانش آموزان  بي  بضاعت  توزيع  مي شود.
رئيس  ستاد احسان  و نيكوكاري  كميته  امداد امام  خميني (ره)  افزود: در تهران  بيش  از 700 پايگاه  آماده  جمع آوري  هداياي  مردمي  به  جشن  عاطفه هاست  و برنامه هاي  پيش  بيني  شده  در پايگاههاي  حسينيه  ارشاد، مسجدالنبي(ص)  در ميدان  نبوت  و بوستان  لاله  از صدا سيما به  صورت  زنده  براي  بينندگان  شبكه هاي  مختلف  تلويزيوني  پخش  مي شود.
وي  خاطر نشان  كرد علاوه بر حساب  شماره  3333 كميته  امداد امام  خميني(ره )نزد بانك  ملي  ايران  شعبه  پيام  انقلاب  اسلامي  براي  دريافت  كمكهاي  ريالي  و حساب  شماره  333 اين  بانك  نيز براي  دريافت  كمكهاي  ارزي  و مشاركت  مستقيم  دستگاههاي  مختلف  و مردم  نوعدوست  داخل  و خارج  از كشور در اين  حركت  انساني  در نظر گرفته  شده  است .
قمشه  گفت : مسابقه  بهترين  خاطره  از جشن  عاطفه ها نيز امسال  برگزار مي شود و در آن دانش  آموزان  مقاطع  ابتدايي  و راهنمايي  كه  سالهاي  گذشته  در جشن  عاطفه ها شركت  كرده  بودند مي توانند خاطره  شيرين  خود را در اين  باره  بنويسند و به  پايگاههاي  جشن  عاطفه ها در سراسر كشور تحويل  دهند.
گفتني  است  شماره  تلفن  22458949 ويژه  ستاد خبري  جشن  عاطفه ها آماده  دريافت  پيشنهادها و ارائه  اطلاعات  مورد نياز مردم  نوعدوست  است .