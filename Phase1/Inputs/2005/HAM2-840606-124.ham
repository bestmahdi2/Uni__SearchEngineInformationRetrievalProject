واليبال نوجوانان جهان(الجزاير)
ايران امروز به ديدار كره جنوبي مي رود
علي شاكري _ رقابت هاي واليبال نوجوانان جهان در الجزاير با پيمودن دور مقدماتي و حذف چهار تيم كانادا، الجزاير، تونس و مكزيك وارد مراحل حساسي شده است. در ميان 12 تيم باقيمانده در جدول بازي ها تنها چهار تيم صدرنشين گروه هاي چهارگانه دور مقدماتي فارغ از هرگونه حساسيت گام به بازي هاي تشريفاتي براي قرارگرفتن در گروه هاي 2، 4، 6 و 8 دور سوم با هم پيكار مي كنند، اما تيم هاي دوم و سوم گروه ها ازجمله ايران براي ملحق شدن به چهار تيم ياد شده در مرحله يك چهارم پاياني امروز تكليفشان در بازي هاي حذفي روشن مي شود. در بازي هاي تشريفاتي ميان تيم هاي سرگروه برزيل با اسلواكي و ايتاليا با فرانسه ديدار مي كنند.اما در مرحله پلي آف آغاز بازي هاي دور دوم سرنوشت 8 تيم روسيه، ايران، لهستان، بلغارستان، مصر، هند، آرژانتين و كره جنوبي به مويي بند است و تيم هاي بازنده به صف حذف شدگان قبلي خواهند پيوست. در بازي هاي پلي آف بلغارستان با روسيه، لهستان با مصر، هند با آرژانتين و ايران با كره جنوبي مصاف مي دهند.