آيت الله موسوي اردبيلي:
مدعيان جهاني حقوق بشر در خدمت منافع قدرت ها عمل مي كنند
فارس: آيت الله موسوي اردبيلي در ديدار معاون امور عملياتي صليب سرخ جهاني با ابراز تاسف نسبت به عدم شناخت جهان غرب از اسلام ناب، گفت: مدعيان جهاني حقوق بشر در خدمت منافع قدرت ها عمل مي كنند.
آيت الله عبدالكريم موسوي اردبيلي در اين ديدار با تقدير از صليب سرخ جهاني اظهار داشت:  تا آنجايي كه ما خبر داريم اهداف اين مركز با اهداف اسلام مطابقت دارد.
يعني همان مسائلي را كه اسلام لازم مي داند مسلمانان رعايت كنند، صليب سرخ امروز به صورت سازماندهي شده در سطح جهاني انجام مي دهد لذا تا جايي كه امكان داشته باشد ما از شما حمايت خواهيم كرد.
وي صليب سرخ جهاني را يك مؤسسه غير دولتي و غير سياسي و در خدمت مردم دانستند و با بيان اينكه صليب سرخ به كشورهاي اسلامي روي آورده است كه جاي تقدير دارد، افزود: مسلمانان با اهداف و ويژگي هاي اين مركز ناآشنا نيستند، زيرا در تعاليم ديني خود با اين مسايل روبرو هستند و بنده فكر مي كنم اگر صليب سرخ بتواند به خوبي اهداف و عملكردخود را به مسلمانان بشناساند مورد حمايت اكثر مسلمانان قرار گيرد.