دستگيري شكارچيان غيرمجاز پرنده در البرز غربي و جنوبي
دو گروه شكارچي غير مجاز پرنده در مناطق جاده چالوس، اشتهارد و محمدشهر كرج دستگير شدند. رييس اداره حفاظت محيط زيست كرج با اعلام اين خبر به خبرنگار اجتماعي خبرگزاري مهر در كرج گفت: گشت سيار اين اداره طي دو روز گذشته در حين كنترل و نظارت بر مناطق آزاد حوزه استحفاظي دو گروه شكارچي غيرمجاز پرنده را توقيف و ادوات شكار آنان را ضبط كرد.نوذر حق شناس افزود: همچنين ماموران گارد اجرايي محيط باني سد اميركبير ضمن گشت و كنترل در منطقه حفاظت شده البرزغربي يك گروه شكارچي غيرمجاز را دستگير و لاشه چند قطعه پرنده را از آنها كشف كردند.وي خاطرنشان كرد: اين افراد علي رغم اعلام اداره محيط زيست كرج مبني بر ممنوعيت شكار پرندگان حتي با مجوز اين اداره به دليل احتمال ابتلاء پرندگان به آنفلوانزاي مرغي، اقدام به شكار پرنده كرده بودند.
رييس اداره حفاظت محيط زيست كرج تصريح كرد: همانگونه كه پيش از اين نيز اعلام شده بود به منظور جلوگيري از شيوع بيماري آنفلوانزاي مرغي هرگونه شكار، صيد و زنده گيري پرندگان در مناطق آبي و تالابي سراسر استان تهران ممنوع است.