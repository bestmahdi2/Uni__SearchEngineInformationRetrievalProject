از سوي سازمان ميراث فرهنگي و گردشگري:
200 هزار كمپ گردشگري در اختيار مردم قرار مي گيرد
گروه علمي فرهنگي: از سوي سازمان ميراث فرهنگي و گردشگري و سازمان هلال احمر 200هزار كمپ در اختيار مردم قرار مي گيرد.
حسين مرعشي رئيس سازمان ميراث فرهنگي و گردشگري با اعلام اين مطلب گفت: كمپ هاي گردشگري با دو هدف پايگاه هاي امداد و اسكان ارزان قيمت گردشگران راه اندازي مي شود.
وي ادامه داد:  با توجه به حادثه خيز بودن ايران، سازمان ميراث فرهنگي و گردشگري تصميم گرفت تا با كمك سازمان هلال احمر اقامتگاه هايي را در مناطق مختلف تاسيس كند تا در مواقع بحران از جمله زلزله از آن استفاده شود، وي افزود: اداره اين كمپ ها برعهده جمعيت هلال احمر است.
معاون رئيس جمهور رونق سفرهاي ارزان قيمت را از ديگر اهداف تاسيس اين كمپ ها برشمرد و تصريح كرد: گردشگران مي توانند در تمام فصول سال به جاي مراجعه به هتل ها به اين كمپ هاي ارزان قيمت براي اسكان موقت مراجعه كنند.
مرعشي افزود: اين كمپ ها ظرفيت يك ميليون نفر جمعيت را دارد و تسهيلات اعطايي از سوي دولت براي اين منظور 8 ميليارد تومان است.