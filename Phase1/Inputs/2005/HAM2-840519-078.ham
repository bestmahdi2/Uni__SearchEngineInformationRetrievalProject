سرطان  ريه  خطرناك  ترين  سرطان  به  شمار مي  آيد
پزشكان  مي گويند با وجود پيشرفت  هايي  كه  در تشخيص  و درمان  قطعي  سرطان  ريه  وجود دارد، اما اين  سرطان  همچنان  خطرناكترين  و گسترده ترين  نوع  سرطان  به  شمار مي  آيد و درماني  قطعي  براي  آن  وجود ندارد.
به  گزارش  شبكه  تلويزيوني  سي  ان  ان، هم  اينك  بيش  از صد و هفتاد هزار آمريكايي  به  اين  سرطان  مبتلا هستند و شيوه هاي  درماني  فعلي  فقط  قادرند مقاومت  بدن  را در برابر پيشرفت  آن  كمي  افزايش  دهند ولي  به هر حال  بيمار بايد تسليم  بيماري  شود.
بررسي  پنج  ساله  ميزان  رشد سرطان  ريه  در آمريكا نشان  مي  دهد كه  ميزان  مبتلايان  به اين  بيماري  در پنج  سال  گذشته  حدود پانزده  درصد افزايش  داشته  است  و شايع  ترين  نوع  سرطان  نيز به  شمار مي  آيد.
همچنين  بررسي ها نشان  مي  دهد 2/1 ميليون نفر هر سال  به  علت  ابتلا به  اين  بيماري  تحت  درمان  قرار مي گيرند كه  نود درصد علت  ابتلا به  سرطان  ريه  استفاده  از مواد دخاني  است  كه  سيگار در بين  اين  مواد، اصلي  ترين  عامل  به  شمار مي  آيد.
به  گفته  پزشكان  مصرف  سيگار حتي  پس  از ترك  نيز ممكن  است خطر ابتلا به  اين  سرطان  را افزايش  دهد به  شكلي  كه  بررسي  آماري  اين  بيماري  در امريكا نشان مي  دهد نيمي  از مبتلايان  پيشتر سيگاري  بودند و با آتش  زدن  حتي  يك  نخ  سيگار خطر ابتلا به  سرطان  ريه  در آينده  افزايش  مي يابد.
پزشكان  برنامه هاي  ترك  سيگار را براي  پيشگيري  از گسترش اين  بيماري كشنده  به  ويژه  در كشورهايي  مثل  چين  كه  25درصد جمعيت  2/1ميليارد نفري  آن  سيگاري  هستند بسيار موثر مي دانند.