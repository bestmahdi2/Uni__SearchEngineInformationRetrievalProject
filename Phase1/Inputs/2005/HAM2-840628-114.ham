نگاه
حضرت صاحب حقيقت عالم امكان
«يوم ندعوا كل أناس بامامهم» از احوالات روز قيامت است روزي كه «كل أناس» همه انسانها و همه گروه ها به امامشان خوانده مي شوند. روزي كه هر قومي را فرامي خوانند و آنها را به امامشان مي خوانند. مي پرسند: امامتان چه كسي بود؛ اصلاً امامي داشته ايد؛ صاحبي و مقتدايي داشته ايد؛
آيا در روز قيامت شما هم در زمره كساني قرار خواهيد گرفت كه بگوييد ما هم امام داشته ايم؟ يوم ندعوا كل أناس بامامهم
بعضي از انسانها براي رشد وجودي خويش به يكي از ابعاد اخلاقي، اجتماعي، روايي، ولايي يا قرآني مي پردازند، اما اگر يك موضوع را انتخاب كنند همه اين ابعاد را دربرمي گيرد.
بايد بدانند كه يك اسم و يك حقيقت و يك موضوع است كه جامع جميع حقايق عالم است، آن هم نام نامي حضرت حجة ابن الحسن المهدي العسگري مي باشد.
آيا در عالم، حقيقتي به جز معرفت الله پيدا مي شود؛ هرچه جداي از دايره ولايت الله باشد سرابي بيش نيست. و حصن حصين الله فقط با معرفت امام معنا مي شود.
شناخت امام زمان شناخت همه حقايق عالم است، چرا كه هدف از خلقت هستي چيزي جز معرفت الله نيست و معرفت الله نيز چيزي به جز معرفت به نورانيت امام نيست. اگر انسان به سر امامت بقية الله الاعظم پي ببرد و امامت را به حق بشناسد نه به وهم، به تمام حقايق عالم خواهد رسيد. هر علمي و هر موضوعي در عالم اگر به معرفت امام نرسد سرابي بيش نخواهد بود. هر بياني و معرفت و شناختي كه برخواسته از كلام امام نباشد و يا ساخته ذهن بشر باشد حبابي است كه فقط انسان را چندصباحي به خود مشغول مي سازد. «اينما تولو فثم وجه الله» به هر طرف كه انسان بنگرد وجه الله را مي بيند. به هرگونه اي كه انسان به عالم نظاره كند چه به صورت آفاقي و چه به صورت انفسي معرفت وجه الله را مي بيند. و اين كه هر صبح جمعه ندا مي دهند «اين وجه الله» استفهام انكاري از اين است كه وجه الله ناظر است ولي هنوز همگان به دنبال او در توهمات خويش مي گردند.
معيّر