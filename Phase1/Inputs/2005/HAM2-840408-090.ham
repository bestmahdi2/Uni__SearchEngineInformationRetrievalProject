بازگشت فضاپيماي ديسكاوري
گروه دانش- مرتضي اسلام زاده: پايگاه اينترنتي ناسا ديروز خبري را با اين مضمون بر روي سايت خود آورد: «بازگشت به سوي پرواز»(return to flight).
در ادامه اين گزارش آمده است، ناسا علاوه بر اين كه خود را براي deep impact آماده مي كند پروژه ديگري، يعني فضاپيماي ديسكاوري را نيز پس از تاخيري دوساله با مخزن سوخت بيروني و موشك هاي بالا برنده جديد به سكوي پرتاب خود باز مي گرداند.به گزارش پايگاه اينترنتي ناسا پرواز ديسكاوري يكصد و چهاردهمين پرواز فضاپيماهاي آمريكايي و سي و يكمين پرواز ديسكاوري است. اين نخستين پرواز با سرنشين پس از حادثه فضاپيماي كلمبيا در سال 2003 ميلادي است كه در آن كلمبيا به هنگام بازگشت به زمين از هم پاشيد و همه سرنشينان آن كشته شدند.
سه فضاپيماي باقيمانده آمريكايي از آن زمان تاكنون زمين را ترك نكرده اند. سه فضانورد ديسكاوري براي پرواز لحظه شماري مي كنند.
زمان تخمين زده شده براي پرواز ديسكاوري سيزدهم تا سي ويكم جولاي سال جاري است.