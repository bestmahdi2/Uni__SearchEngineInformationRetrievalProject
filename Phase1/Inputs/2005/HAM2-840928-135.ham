رئيس فدراسيون كشتي:
مدير فني زيرنظر نايب رئيس فدراسيون فعاليت مي كند
گروه ورزشي: رئيس فدراسيون كشتي در رابطه با انتخاب كادر فني تيم ملي كشتي آزاد مي گويد: شش گزينه براي سپردن هدايت تيم ملي مد نظر ما هستند كه گزينه اول برزگر بوده است.
وي افزود: اين هفته، مدير فني تيم ملي كشتي آزاد مشخص خواهد شد. از اين پس، برنامه هاي فدراسيون در رابطه با هدايت تيم ملي با قانون مندي پيش مي رود و مدير فني كه اختيار كامل در مسايل فني خواهد داشت، زير نظر نايب  رئيس فدراسيون فعاليت مي كند.
وي افزود: انتخاب مدير فني و سرمربي بر عهده فدراسيون است و مربيان تيم ملي توسط كميته مربيان انتخاب مي شوند. اين مربيان نفراتي خواهند بود كه كشتي گيران آنها در مسابقات انتخابي به موفقيت برسند. پس از مشخص شدن كشتي گيران برتر، اگر شاگردان مربيان مورد نظر در مسابقات جهاني مدال بگيرند، مربيان آنها يك سال در تيم ملي حضور خواهند داشت.
همچنين كادرهاي بدنسازي، پزشكي، تغذيه و... نيز زير نظر مدير فني به فعاليت مي پردازند.
در مجموع، هفده آيتم در شرح وظايف مدير فني تيم ملي مشخص شده است كه تمامي كارها بر اساس آن انجام مي شود.
طالقاني با اشاره به آماده سازي شهر ساري براي برگزاري مسابقات جهاني گفت: هر روز با ساري تماس دارم و سه هزار و صد و شصت و سه صندلي در اين سالن نصب مي شود.
رئيس فدراسيون كشتي ادامه داد: اين رقابت ها فرصت خوبي است تا به نتايج مطلوبي برسيم.
خوشبختانه پس از مسابقات ليگ زمان لازم براي آماده سازي كشتي گيران وجود دارد. آنها از حضور در ليگ و رقابت با قهرمانان نيز اعتماد به نفس لازم را به دست خواهند آورد.