چرخشگر 21 درصد بودجه را محقق ساخت
گروه بورس: چرخشگر طي دو ماه نخست سال جاري با كسب 12 ميليارد ريال سود خالص توانست به ازاي هر سهم 406 ريال سود كنار بگذارد.
به گزارش خبرنگار ما اين شركت كه پيش از اين درآمد خالص هر سهم خود را براي سال مالي جاري يك هزار و 917 ريال پيش بيني كرده بود، براين اساس 21 درصد بودجه را پوشش داده است.بنابر اين گزارش در دو ماه ياد شده درآمد حاصل از فروش و بهاي تمام شده كالاي فروش رفته شركت به ترتيب 127 ميليارد ريال و 104 ميليارد ريال بوده است. درآمد حاصل از فروش و سود خالص اين شركت در مقايسه با سال قبل بدون تغيير باقي مانده است.
در اين گزارش آمده است: چرخشگر امسال قصد دارد 10درصد از سود خود را بين سهامدارانش تقسيم كند.