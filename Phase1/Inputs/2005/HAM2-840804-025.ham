شكست بزرگترين پروژه  سدهاي دريايي
بزرگترين پروژه سدهاي ساحلي در اروپا با سوراخ شدن آنها اوضاع وخيمي پيدا كرده است. اين سدها در essex انگلستان قرار دارند. اين شكست بزرگ، باعث تبديل شدن بيش از 84 هكتار از زمين هاي فوق  العاده حاصلخيز به زمين هايي باير و نمكي مي شود. دولت انگلستان به سرعت در حال يافتن راهكارهايي قابل اجرا ست.
به كمك جزر و مد هاي متناوب، درياي منطقه آبوتس هال به تخريب ديواره سدها پرداخته است. از نوامبر سال 2002 تاكنون حدس زده مي شد كه اين سدها توانايي مقاومت در برابر دريا را ندارند. به گفته اليوت مورلي، رئيس سازمان طبيعت انگلستان، اين كشور سالانه در حدود 100 هكتار از زمين هاي غني از فلور گياهي و جانوري خود را در شرق وجنوب انگستان از دست مي دهد. پروژه ساخت اين سدها به دليل ساخت محيط هايي سالم و بدون خطر براي گياهان منطقه شروع به كار كرد. اين پروژه زيرنظر سازمان هاي مدافع حيات وحش زيادي مانند wwf، گروه حيات وحش essex، آژانس محيط طبيعي، سازمان طبيعت انگلستان و چندين سازمان و موسسه مهم ديگر تشكيل شد.
اندرولي، مامور اجراييwwf در انگلستان مي گويد: آبوتس هال به عنوان مهمترين منطقه براي جلوگيري از بالا آمدن آب دريا مدنظر است، اين منطقه از لحاظ پرورش گياهان و جانوران ساحلي منطقه اي بسيار مطلوب است. دولت موظف است كه باقرار دادن افراد بيشتر و سرمايه  گذاري كلان، هم جلو شكست سدها را بگيرد و هم به حفظ بقاي گونه هاي جانوري و گياهي منطقه بپردازد.
با انجام اين پروژه نشان داده شد كه محيط طبيعي و مردم، هميشه در كنار يكديگر كامل تر و قوي تر به نظر مي رسند. با كمك مردمي، منطقه سالم تر شد و طبيعت نيز با ارائه زمين هاي حاصلخيزتر، به كشاورزان كمك كرد. بيش از 140 هكتار از زمين هاي زير آب رفته، كماكان قابل كشت و زرع هستند. در اين زمين ها مي  توان به كاشت گياهاني همانند بوته هاي رديفي، شقايق وحشي، چمن و توده هاي علف هاي وحشي پرداخت. آب دريا كماكان در حال بالا آمدن است و دليل آن نيز تغييرات جوي زيادي ست كه در دهه اخير انجام شده است.
با بالا آمدن آب دريا گياهان حاشيه اي زير آب مي روند و آخرين نشانه هاي حيات وحش ساحلي ناپديد مي شوند. بنابراين بايدروي مقاومت سدهاي ساخته شده به گفته جان هال، مدير آژانس حيات وحش essex بار ديگر كاركرد و مقاومت آنها را بالاتر برد. wwf در پي راهكاري ساده براي ايجاد مقاومت در برابر درياهاي ناحيه آبوتس هال است. wwf اعتقاد دارد كه با استفاده از سدهاي طبيعي بهتر مي توان در برابر اين فشار آب زياد، مقاومت كرد.