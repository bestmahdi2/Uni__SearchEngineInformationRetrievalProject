برگزيدگان توليدات رسانه اي نمايندگي هاي خارج از كشور صدا و سيما معرفي شدند
دفتر لندن به عنوان دفتر نمونه انتخاب شد
سومين جشنواره توليدات رسانه اي نمايندگي هاي خارج از كشور و هشتمين همايش مديران نمايندگي هاي خارج همزمان با روز خبرنگار با معرفي برگزيدگان در تالار همايش هاي صدا و سيما برگزار شد. به گزارش ايسنا، برگزيدگان اين جشنواره به شرح زير اعلام شدند:
علي بهادر برنده جايزه بهترين تهيه كنندگي تلويزيوني و تدوين براي برنامه «نوروز در ازبكستان» از مركز تاجيكستان.
جايزه بهترين تصويربرداري و كارگرداني به ايرج عاشوري به ترتيب براي برنامه هاي «ياران» از مركز پاكستان.
برنامه ديدار، جايزه بهترين برنامه توليدي به زبان فارسي به نمايندگي دفتر صدا و سيما در كشور پاكستان.
همچنين با تقدير از برنامه «وقتي شكوفه برخاك افتاد»، نمايندگي دفتر صدا و سيما در كشور لبنان برنده جايزه بهترين برنامه توليدي برون مرزي شد.
در بخش خبر نيز كاظم روحاني نژاد براي برنامه زلزله آچه اندونزي، جايزه بهترين گزارش خبري تصويري را برد.
در بخش تحليل منطقه اي مواد مكتوب،  نمايندگي صدا و سيما در سوريه بهترين شناخته شد و غلامرضا فروزنده نيز برنده جايزه بهترين خبر مكتوب شد.
همچنين جايزه بهترين گزارش خبري به سيروس دربندي براي گزارش زلزله آچه اندونزي تعلق گرفت و گزارش زرقاوي رؤيا يا واقعيت ساخته علي زكي زاده از دفتر لبنان بهترين گزارش خبري شناخته شد.
محمد موسوي بجنوردي نيز جايزه بهترين خبرنگار را برد.
در بخش ويژه نيز جايزه بهترين برنامه با موضوع مشاركت عمومي و همبستگي ملي به نمايندگي صدا و سيما در روسيه با تشكر از برنامه زاويه پنهان اهدا شد.
جايزه ويژه هيات داوران نيز به گزارش زرقاوي، رؤيا يا واقعيت ساخته حميد امامي تعلق گرفت. علي اكبر عبدالرشيدي بهترين مجري و تهيه كننده برنامه هاي ميزگرد از دفتر نمايندگي انگلستان شد و دفتر لندن نيز به عنوان دفتر نمونه انتخاب شد.