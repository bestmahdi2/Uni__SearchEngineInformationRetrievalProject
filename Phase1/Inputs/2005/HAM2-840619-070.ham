رئيس ستاد فرماندهي مركزي آمريكا:
تعيين سرنوشت صدام با مردم عراق است
رئيس  ستاد فرماندهي  مركزي  ارتش  آمريكا گفت : صدام  يك  عراقي  است  و براي محاكمه  وي  دولت  اين  كشور با نظرمردم ، سرنوشت  او را تعيين  خواهد كرد.
به گزارش ايرنا از دبي سرتيپ  جان  كاستيللو  به  خبرنگاران  گفت : آمريكا برنامه اي براي  عقب  نشيني  نيروهاي  خود از عراق  ندارد، اما پس  از تحقق  تمام  اهداف و ماموريت  در اين  كشور، واشنگتن  اقدام  لازم  را انجام  مي دهد.
وي  بابيان  اينكه  بازسازي  نيروهاي  مسلح  عراق  به  تامين  امنيت  آن كشوركمك  خواهد كرد، گفت : آمريكا با تمام  توان  درآموزش  ارتش  عراق  كوشش  مي كند.
كاستيللو مبارزه  عربستان  سعودي  با تروريسم  را مورد استقبال  قرارداد وازپيشرفت  دراين  ارتباط ابراز خشنودي  كرد.وي  از همكاري  سوريه  براي  جلوگيري  از عبور تروريستها از مرزهاي  اين كشور با عراق  قدرداني  كرد و خواستار تلاش  بيشتر دمشق  در مبارزه  با تروريسم شد.
رئيس  ستاد فرماندهي  مركزي  آمريكا دراين  گفت  وگواز تصميم  آمريكا مبني بر ايجاد دفتر همكاري  وتعامل  با رسانه هاي  جمعي  عربي  در دبي  خبر داد.
وي  يادآورشد: تاكنون  ارتباط دايمي با رسانه هاي  عربي  وجود نداشته و ايجاد دفتر مذكور در چارچوب  پاسخ  به  تمام  پرسشهاي  رسانه هاي  همگاني  عربي صورت  مي گيرد.
ساير تحولات
* منابع دولت ژاپن از احتمال تمديد مدت ماموريت نيروهاي اين كشور در عراق خبر دادند. به گزارش ايرنا خبرگزاري كيودو به نقل از اين منابع گزارش داد مدت ماموريت نيروهاي ژاپن در عراق احتمالا يك سال ديگر تمديد مي شود.
* يك منبع پليس عراق اعلام كرد افراد مسلح صبح ديروز به يك گشتي پليس عراق در منطقه الخضرا در غرب بغداد حمله كردند كه بر اثر آن يك پليس عراق كشته شد و سه تن ديگر زخمي شدند.
در همين حال بر اثر انفجار خودروي بمب گذاري شده در منطقه الدوره در جنوب بغداد يك زن عراقي كشته شد و سه تن ديگر زخمي شدند.
* اتحاديه عرب انواع تروريسم بر ضد غير نظاميان در عراق را محكوم كرد.
به گزارش شبكه تلويزيوني العربيه اتحاديه عرب در پايان نشست وزراي خارجه كشورهاي عربي كه در مقر اين اتحاديه در قاهره برگزار شد بر پايبندي خود به هويت عربي عراق تاكيد كرد.
عمرو موسي دبير كل اتحاديه عرب گفت: در قانون اساسي آينده به وضوح به هويت عربي عراق اشاره خواهد شد.
* مقامات عراقي اعلام كردند فرودگاه بين المللي بغداد ديروز به علت توقف فعاليت يك شركت انگليسي كه امنيت فرودگاه را تأمين مي كرد بسته شد.
به گزارش آسوشيتدپرس از بغداد در بيانيه اين شركت آمده است وزارت حمل و نقل عراق در ازاي خدمات اين شركت بطور مرتب دستمزد پرداخت نمي كند و هفت ماه است كه كاركنان اين شركت دستمزد دريافت نكرده اند.