18 تنديس جايزه برگزيدگان
خبرگزاري فارس: 12 تنديس در بخش مسابقه ايران و 6 تنديس در بخش مسابقه بين الملل به برگزيدگان رشته هاي مختلف چهارمين جشنواره بين المللي پويانمايي تهران اهدا مي شود.
به گزارش روابط عمومي كانون پرورش فكري كودكان و نوجوانان، در بخش مسابقه ايران تنديس طلايي به فيلم اول، تنديس نقره اي به فيلم دوم و تنديس برنزي به فيلم سوم برگزيده هيات داوران اهدا خواهد شد.
همچنين به بهترين فيلم با موضوع كودك و نوجوان، بهترين اثر تلويزيوني، بهترين اثر تبليغي، تنديس طلايي تعلق خواهد گرفت و به بهترين فيلم تجربي تنديس نقره اي و به بهترين فيلم نامه، بهترين انيماتور، بهترين فضاسازي، بهترين موسيقي و بهترين صداگذاري تنديس بلورين اهدا مي شود.
علاوه بر اين، جايزه ويژه هيات داوران و جايزه ويژه دبير جشنواره نيز به فيلم برگزيده تعلق خواهد گرفت.
آثار راه يافته به اين بخش شامل فيلم هاي توليد شده پس از سال 1379 هستند كه در دوره هاي قبل جشنواره شركت نكرده اند.
در بخش مسابقه بين الملل نيز فيلم اول برنده تنديس طلايي، فيلم دوم برنده تنديس نقره اي و فيلم سوم برنده تنديس برنزي خواهد شد و به بهترين فيلم با موضوع كودك و نوجوان، بهترين اثر تلويزيوني و بهترين اثر تبليغي تنديس طلايي اهدا مي شود.
جايزه ويژه هيات داوران و جايزه ويژه دبير جشنواره به دو اثر برگزيده در اين بخش تعلق خواهد گرفت.
آثار خارجي شركت كننده در اين بخش پس از ژانويه 2001 توليد شده اند و در دوره هاي قبل جشنواره نيز شركت نكرده اند.چهارمين جشنواره بين المللي پويانمايي تهران از 16 اسفند آغاز مي شود و 20 اسفند ماه با معرفي برگزيدگان به كار خود پايان مي دهد.