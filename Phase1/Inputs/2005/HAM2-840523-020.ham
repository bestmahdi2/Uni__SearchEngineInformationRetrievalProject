ديدني ها
رنگ هاي فراموش شده در تهران
نمايشگاه عكس هاي مرتضي نيكوبذل مطلق از روز جمعه در گالري سرمه برپاشد.
مطلق 30 قطعه عكس رنگي مناظر را كه بيش از 90 درصد ساختارشان را رنگ تشكيل داده و حاصل هفت ماه عكاسي اوست، در ابعاد 50 در 70 به نگارخانه سرمه برده است. رنگ هاي فراموش شده سومين نمايشگاه انفرادي و نخستين نمايشگاه مستقل و غير وابسته نيكوبذل به شمار مي رود. وي پيش تر دو نمايشگاه "تيپولوژي "و "تهران در شب "را براي مركزمطالعات و برنامه ريزي شهر تهران برپا كرده است.
اين نمايشگاه قرار بود ارديبهشت ماه در فرهنگسراي ملل برپا شود. نمايشگاه يادشده به مدت يك هفته تا جمعه 28 مرداد از ساعت 16 تا 20 در محل اين نگارخانه واقع درخيابان فتحي شقاقي(يوسف آباد)، بين خيابان چهل ستون و بيستون، شماره 76 ساختمان صبا، طبقه دوم برپا خواهد بود.