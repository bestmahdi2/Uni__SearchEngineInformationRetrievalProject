توليد آنتي ژن تب كنگو در ايران
ايسنا: پژوهشگران انستيتو پاستور ايران با همكاري انستيتو پاستور فرانسه براي نخستين بار در جهان موفق به ساخت آنتي ژن بيماري «تب كريمه كنگو» به روش مهندسي ژنتيك شدند.
صادق چيني كار، رييس آزمايشگاه آربو ويروس انستيتو پاستور ايران و مجري اين طرح گفت: براي اولين بار در ايران با همكاري محققان سوئدي موفق به شناسايي ژن ويروس سويه ايراني تب كريمه كنگو شده و آنتي ژن آن را به روش مهندسي ژنتيك توليد كرديم. اين آنتي ژن براي تشخيص تب كريمه كنگو به كار مي رود.
به گفته وي برخلاف آنتي ژن هاي طبيعي كه از ويروس غيرفعال توليد مي شد و توليدشان نيز مي توانست خطرناك باشد، اين نوع آنتي ژن، ويروس ضعيف شده نبوده و از طريق مهندسي ژنتيك ساخته شده است.
او افزود: براي ساخت اين نوع آنتي ژن ابتدا قسمتي از ژنوم كوچك اين ويروس را بريده و وارد وكتور كرده و پس از آن، ويروس را به يك سلول پستاندار وارد كرديم كه اين سلول ها پروتئيني توليد مي كند كه خاصيت آنتي ژنتيك دارد.
اين ويروس در استان سيستان و بلوچستان شايع تراز ساير استان هاست كه خوشبختانه در حال حاضر با تشخيص سريع و درمان به موقع بيماري تحت كنترل است.