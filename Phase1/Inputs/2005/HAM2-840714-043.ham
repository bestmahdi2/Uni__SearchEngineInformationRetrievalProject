همايش اسطوره هاي ايراني و ادبيات كودك برگزار مي شود
مهر:همزمان با دومين نمايشگاه ايران شناسي، همايش اسطوره هاي ايراني و ادبيات كودك، دي ماه امسال برگزار خواهد شد.
همايش اسطوره هاي ايراني و ادبيات كودك كه به منظور معرفي فرهنگ و تمدن ايراني براي كودكان و نوجوانان برپا خواهد شد، در حوزه هاي ويژگي هاي بارز اسطوره هاي ايراني از حيث رويكرد كيهان شناختي و انسان شناختي، انديشه هاي محوري اسطوره هاي ايراني، ويژگي هاي قومي اسطوره هاي ايراني و مقايسه آنها با اسطوره هاي ساير تمدنهاي باستاني و ويژگي هاي ادبي اسطوره هاي ايراني با توجه به وجوه داستان پردازي به بررسي موضوع مي پردازد.
همچنين اسطوره ها و تداوم مضموني آن ها در ادبيات داستاني كلاسيك، اسطوره ها و تداوم مضموني آن ها در قصه هاي فرهنگ عامه، ضرورت استفاده از اسطوره ها در كتاب هاي كودكان و نوجوانان از ديگر حوزه هاي بحث اين همايش هستند.دبيرخانه همايش تا پايان آبان ماه جاري مقالات ارايه شده در اين محورها را دريافت خواهد كرد.
بنا بر اين گزارش، دومين همايش ايران شناسي با هدف محورقراردادن آثار، وقايع و سرزمين هاي گذشته به كودكان و نوجوانان برگزار مي شود.اين همايش، از نظر تاريخي و موضوعي به بخشهاي اسطوره، باستان، اسلامي و معاصر تقسيم شده است.دبيرخانه همايش در مديريت پژوهش كانون پرورش فكري كودكان و نوجوانان در خيابان حجاب قرار دارد.