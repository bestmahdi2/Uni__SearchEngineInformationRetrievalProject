امكانات ورزشي بم دو برابر مي شود
ايرنا: در سالروز وقوع  زلزله  بم  ديروز يك  كاروان  ورزشي  متشكل  از معاون رئيس  جمهوري  و رئيس  سازمان  تربيت  بدني  وارد اين  شهر شد.
اعضاي  اين  كاروان  ورزشي  در بدو ورود بر مزار جان  باختگان  زلزله  بم  درپنجم  ديماه  سال  گذشته  حضور يافتند و براي  آنان  از خداوند طلب  آمرزش كردند. در اين  كاروان  40 نفره  رئيس  و دبير فدراسيون  فوتبال ، مربيان  تيمهاي  ملي فوتبال  و باشگاهي ، جواد كاظميان  و مهرزاد معدنچي  از بازيكنان  تيم  ملي فوتبال  و چند ورزشكار مطرح  ديگر حضور داشتند.
اعضاي  اين  كاروان  همچنين  در يك  باشگاه  تكواندو شهر بم  حضور يافتند وبا ورزشكاران  آن ديدار كردند. معاون  رئيس  جمهوري  و رئيس  سازمان  تربيت  بدني  در حاشيه  اين  بازديد به ايرنا گفت : بم  را طوري  خواهيم  ساخت  تا امكانات  ورزشي  آن نسبت  به  قبل  از زلزله  دو برابر شود.محمد علي آبادي  افزود: فدراسيون هاي  مختلف  از جمله  فوتبال  در بم  كاركرده اند و سرمايه گذاري  ويژه اي  در اين  شهر صورت  گرفته  است . دكتر دادكان -رئيس  فدراسيون  فوتبال  هم  گفت : خوشحاليم  كه  در موعد مقرر استاديوم  شهيدبيگلري  را تحويل  مردم  بم  مي دهيم .محمد دادكان  هزينه  بازسازي  اين  استاديوم  را پنج  ميليارد ريال  اعلام  كرد.