رئيس سازمان نظام پزشكي كشور در واكنش به عدم تصويب لايحه سقط جنين:
ما قبلاً هم سقط جنين انجام مي داديم
گروه اجتماعي: رئيس سازمان نظام پزشكي طي گفت وگويي اعلام كرد عمل سقط جنين توسط پزشكان مجرب سازمان پزشكي قانوني انجام مي شده است.
دكتر شهاب الدين صدر كه پيش از اين رياست سازمان پزشكي قانوني را به عهده داشت درباره لايحه سقط جنين كه هنوز به تصويب نرسيده است، توضيح داد: «لايحه سقط جنين، براي اين كار يك دستورالعمل مشخص مي كند و اين كار را تا حدودي آسان تر خواهد كرد.
به گزارش ايلنا، صدر تأكيد كرد: سقط جنين بخشي از كاري است كه ما تاكنون انجام داديم؛ يعني سقط جنين براي مادراني كه بارداري براي زندگي آنها خطر داشت، انجام مي شد.
رئيس سازمان پزشكي قانوني با مثبت دانستن اين لايحه، گفت: لايحه سقط جنين يك نگاه ويژه به مقوله سقط جنين دارد و فكر نمي كنم عاملي براي افزايش سقط جنين شود.