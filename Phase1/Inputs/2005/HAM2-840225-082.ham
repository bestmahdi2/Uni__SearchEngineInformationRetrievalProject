درخواست آمريكا از جعفري براي مقابله جدي با عمليات تروريستي
واحد مركزي خبر: مسئولان  نظامي  آمريكا از ابراهيم  جعفري  خواستند به  درگيري  ها و شورش  هاي  اخير عراق  واكنش  جدي  نشان  دهد.به  نوشته  روزنامه  واشنگتن  پست ، پس  از حدود سه هفته  حملات  پي  در پي  شورشيان  در عراق ، مسئولان  نظامي آمريكا از ابراهيم  جعفري  نخست  وزير وقت  اين  كشور خواستند به  اين  اقدامات  به  شكلي  جدي  تر وقاطع  تر پاسخ  دهد و يا خود را براي  پيامد از دست  رفتن  اعتماد و افزايش حس  ناامني  عراقي  ها آماده  كند.
ژنرال  جرج  كيسي  از مسئولان  ارشد آمريكا در عراق  در روزهاي  پنجشنبه  و جمعه با جعفري  ملاقات  كرد و در گفتگو با وي  بر لزوم  بازنگري  در نحوه  واكنش دولت  به  اين  شورش  ها تأكيد كرد.شورش  ها در عراق  از زمان  انتصاب  دولت  جديد اين  كشور در دو هفته  پيش ، به  از دست  رفتن  جان  بيش  از چهارصد نفر منجر شده  است .
يك  مسئول  نظامي آمريكايي  كه  از گفتگوهاي  ژنرال  كيسي  با ابراهيم  جعفري  آگاهي  داشت ، گفت  مسئولان  آمريكا تأكيد دارند از توانمندي  هاي  نيروهاي امنيتي  عراقي  به  شكل  بهتري  بهره برداري  شود و استقرار آنها در شهر صحيح تر صورت  گيرد، در همين  حال  دولت  به  اطلاع  رساني  عمومي درباره  اقداماتي  كه عليه  شورشيان  انجام  مي دهد، بپردازد.
كوچ اجباري 1000 خانوار از غرب عراق
در پي هفت روز نبرد سهمگين نيروهاي زميني و هوايي آمريكا با شبه نظاميان مسلح عراقي در غرب اين كشور، بيش از هزار خانوار از شهر مرزي قائم آواره شدند.
به گزارش بي.بي.سي تاكنون چهارصد خانواده به مدارس و مساجد شهرهاي مجاورپناه برده اند و هلال احمر عراق توانايي لازم براي حمايت از آنها را ندارد و در اين عمليات كه به منظور سركوب شبه نظاميان وابسته به ابومصعب زرقاوي در غرب عراق در مجاورت مرز اين كشور با سوريه انجام شده تاكنون افزون بر صد شبه نظامي كشته شده اند.
از سوي ديگر نيروهاي آمريكايي در موصل ديروز پنج فرد مسلح را كه به يك كاروان نظامي حمله كرده بودند، به قتل رساندند. در بغداد نيز سه غيرنظامي كه به نظر مي رسد از كارگران شهرداري بودند، بر اثر انفجار يك بمب كشته و چهارتن ديگر مجروح شدند. در منطقه حصوه بغداد نيز بر اثر اصابت گلوله هاي خمپاره به يك مانع امنيتي ارتش سه نظامي و سه غيرنظامي كشته شدند. در موصل نيز بر اثر انفجار يك خودرو بمب گذاري شده دو غيرنظامي و يك پليس عراقي به قتل رسيدند.
سازمان القاعده در عراق وابسته به ابومصعب زرقاوي نيز ديروز با انتشار بيانيه اي اعلام داشت كه طي روزهاي اخير شش فروند بالگرد نظامي آمريكا را در غرب عراق سرنگون كرده است. براساس اين اطلاعيه گروه مذكور همچنين ضمن انهدام 15 دستگاه زرهي، چهل سرباز آمريكايي را كشته است.
در همين حال در حاليكه عمليات گسترده نظاميان آمريكايي به منظور پاكسازي مناطق مرزي از شبه نظاميان خارجي مخالف اشغال عراق ديروز وارد هفتمين روز خود شد، منابع خبري از تجمع شمار زيادي از نظاميان آمريكايي اطراف روستاي عبيدي در استان الانبار عراق در حاشيه رود فرات خبر دادند.
از سوي ديگر، دولت عراق روز جمعه اعلام كرد كه برقراري وضعيت فوق العاده در اين كشور را تا يك ماه ديگر تمديد كرده است.
پايگاه اينترنتي ورلدنيوز با اعلام اين خبر افزود: اين وضعيت شامل ممنوعيت رفت و آمد شبانه نيز مي شود. اين ممنوعيت امكان دستگيري افراد را براي دولت فراهم مي آورد و به پليس اين امكان را مي دهد كه هر جا بخواهد، بدون داشتن حكم، عمليات نظامي اجرا كند.
آمريكايي ها تا دو سال ديگر در عراق مي مانند
فارس: رييس جمهوري عراق با تاكيد بر ادامه حضور نيروهاي آمريكايي در اين كشور اعلام كرد اين نيروها تا دو سال ديگر در عراق باقي مي مانند.
جلال طالباني در گفت وگو با روزنامه برزيلي فولها دو سائوپائولو تاكيد كرد نيروهاي آمريكايي حاضر در عراق براي دو سال ديگر در اين كشور باقي مي مانند تا ارتش و نيروهاي امنيتي عراق توانايي كامل برقراري امنيت در عراق را داشته باشند.