سيگار و كودكان كم وزن
بررسي ها و مطالعات مشخص كرده اگر كشيدن سيگار قبل يا طي سه ماهه اول بارداري متوقف شده يا كاهش يابد، باعث پيشگيري از تولد 1300 كودك با عارضه كم وزني در سال مي شود كه خود، پس انداز 21 ميليون دلاري در هزينه هاي مستقيم پزشكي در اولين سال را به همراه دارد.
فاكتورهاي زيادي وابسته به جنين در ترك سيگار موثر هستند؛ فاكتورهايي كه ادامه ترك استعمال دخانيات يا برگشت مجدد بعد از ترك را مشخص مي كنند، شامل اثرات هورموني، حاملگي، ترس از افزايش وزن، كمبودهاي حمايت اجتماعي و افسردگي هاست.
زنان اغلب طي دوران بارداري يا خودبه خودي يا از طريق همكاري هاي گروهي در طول زندگي شان، سيگار را ترك مي كنند، هرچند بيش از 67 درصد آنها 13 ماه بعد از زايمان دوباره به سمت سيگار برمي گردند. اين در حالي است كه برنامه هاي خاص دوران بارداري، اثرات مثبتي براي مادر و جنين او بر جاي مي گذارد.
زنان بيش از مردان از افزايش وزن ناشي از ترك سيگار مي ترسند و نقش حمايت هاي اجتماعي از جانب خانواده و دوستان در ترك سيگار بسيار موثر است، بويژه اگر اين حمايت از جانب جنس مخالف باشد، ميزان ترك سيگار در زنان با وضعيت اقتصادي و اجتماعي پايين، كمتر از زنان با وضعيت اجتماعي و اقتصادي بالاست.
بر اساس گزارش وزارت بهداشت، تجزيه و تحليل مطالعات و بررسي ها حاكي از آن است كه تاثير فعاليت رسانه هاي گروهي بويژه تلويزيون در به دست آوردن اطلاعات در زنان با وضعيت اقتصادي و اجتماعي پايين، بيشتر از زنان در وضعيت اقتصادي و اجتماعي بالاست و زناني كه از نظر وضعيت اقتصادي و اجتماعي پايين هستند، بيشتر در برنامه هاي مداخلاتي شديد ترك سيگار شركت مي كنند و حدود 20 تا 25 درصد موفقيت در ترك سيگار دارند، ولي متاسفانه گروه اندكي از زنان كه از نظر وضعيت اقتصادي و اجتماعي در سطح پايين قرار دارند، از اين برنامه ها برخوردارند.
شواهد علمي حاكي از آن است كه افزايش ماليات هاي محصولات دخانيات باعث كاهش مصرف و افزايش روزافزون موارد ترك سيگار شده است.