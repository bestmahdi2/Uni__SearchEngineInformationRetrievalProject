طرح  جامع  درمان  و كاهش  آسيب  معتادان  با اعتبار 400 ميليارد ريال  تأييد شد
گروه اجتماعي:دبيركل  ستاد مبارزه  با مواد مخدر رياست  جمهوري ، با بيان  اين  مطلب  كه  طرح  جامع  درمان  و كاهش  آسيب  معتادان  تأييد شده  است ، پيگيري  اعتبار 400 ميليارد ريالي  طرح  را از مهم ترين  سياست هاي  درماني  اين  ستاد برشمرد.
به  گزارش  روابط  عمومي  ستاد مبارزه  با مواد مخدر رياست  جمهوري ، دكتر «فداحسين  مالكي»، گفت : اين  طرح  شامل  راه اندازي  و تقويت  مراكز ترك  اعتياد، كلينيك هاي  مثلثي ، برنامه  افزايش  دسترسي  به  معتادان ، درمان  نگهدارنده  با متادون ، ادغام  برنامه  در شبكه  درمان  و فعال سازي  سازمانهاي  غير دولتي  درمان  اعتياد مي باشد.وي  اعتبار اين  طرح  را كه  پيش  از اين  در اداره  كل  درمان  ستاد مبارزه  با مواد مخدر با حضور گروهي  از اعضا ستاد تهيه  شده  بود، مبلغ  400 ميليارد ريال  اعلام  كرد و گفت : برنامه هاي  درمان  و كاهش  آسيب  معتادان  در سراسر كشور با محوريت  ستاد مبارزه  با مواد مخدر انجام  مي شود.گزارش  مي افزايد: آئين نامه  تاسيس  مراكز درمان  اعتياد براي  تسهيل  صدور پروانه  راه اندازي  اين  مراكز به زودي  با همكاري  وزارت  بهداشت ، سازمان  بهزيستي  و اداره  كل  درمان  ستاد مبارزه  با مواد مخدر اصلاح  خواهد شد.