مديريت هوشمند انرژي
راه و ساختمان، محدوديت منابع انرژي، آلودگي محيط زيست و هزينه هاي هنگفت بالا دستي در توسعه منابع انرژي همگي مسايلي است كه دولت هاي كشورهاي توسعه يافته و در حال توسعه را به خود مشغول كرده است. در اين ميان اختصاص 40 درصد منابع انرژي به بخش ساختمان، كنترل و بهينه سازي مصرف انرژي در اين بخش را بيش از پيش حايز اهميت مي سازد.
وجود الگوهاي نادرست مصرف انرژي و شدت بالاي آن كه در كشور ما به مراتب بيش از متوسط استانداردهاي جهاني است و توليد و انتشار آلاينده هاي زيست محيطي يكي از معضلات فرا روي مديريت انرژي كشور است كه باعث اهميت دو چندان ارايه راهكارهاي عملي بهينه سازي مصرف سوخت و انرژي در كشور ما مي شود.
سيستم هاي مديريت هوشمند انرژي در تاسيسات حرارتي ساختمان يكي از راهكار هايي است كه مي تواند تا حد قابل توجهي به صرفه جويي مصرف انرژي در ساختمان ها كمك كند. اين سيستم ها در مقايسه با ميزان صرفه جويي هزينه معقولي دارند.