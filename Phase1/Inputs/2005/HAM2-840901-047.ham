گزارش فدراسيون جهاني از بورس تهران
فارس: بر اساس گزارش ماه مهر(اكتبر)فدراسيون بورس هاي جهان، تعداد معاملات انجام گرفته در بورس تهران طي ماه مهر با كاهش 16 درصدي، حجم سهام مبادله شده در اين ماه با كاهش 62 درصدي و سرمايه بورس تهران با كاهش 6/1 درصدي نسبت به ماه قبل مواجه شد.
به گزارش فدراسيون بين المللي بورس، تعداد معاملات سهام در بورس تهران طي ماه مهر(اكتبر)سال جاري با 16 درصد كاهش نسبت به ماه گذشته به 153 هزار معامله رسيد.
تعداد معاملات ماه شهريور(سپتامبر)بيش از 181 هزار معامله گزارش شده بود. ارزش كل سهام مبادله شده در ماه مهر نيز به 2150 ميليارد ريال رسيد كه اين رقم نسبت به ماه قبل 8/62 درصد كاهش داشته، ضمن اينكه ارزش سهام مبادله شده در ماه شهريور 5770 ميليارد ريال گزارش شده بود.
براساس اين گزارش ارزش كل سهام مبادله شده در10 ماه اول سال 2005(از ژانويه تا اكتبر)به 61 هزار ميليارد ريال رسيد كه اين رقم نسبت به مدت مشابه سال قبل بيش از 7/33 درصد كاهش داشته است. بورس تهران از نظر كاهش ارزش سهام مبادله شده در 10 ماه اول سال 2005 پس از بورس لوكزامبورگ رتبه دوم جهاني را به خود اختصاص داده است.