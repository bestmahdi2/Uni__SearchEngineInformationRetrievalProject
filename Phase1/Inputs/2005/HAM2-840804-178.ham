تيم ملي تكواندو با بهترين ها به فرانسه و استراليا اعزام مي شود
تيم ملي تكواندو ايران سال 85 را بعنوان يكي ازسالهاي پركار پيش رو دارد. شركت در رقابتهاي قهرماني آسيا و جام جهاني كه ميزبان هردوي آنها كشورتايلند است و بازيهاي آسيائي دوحه قطر باعث شده مربيان تيم ملي به شدت به فكر تدارك يك تيم قدرتمند براي موفقيت درهر 3 رويداد مهم وبا ارزش باشند.
مربيان تيم ملي پس از دعوت از 15 تكواندوكار عنوان دار وصاحب نام كشور كه درليگ برتر نيز آمادگي بالاي خود را به تصوير كشيده اند، حالا به فكر حضور در 2 اردوي مشترك بين المللي براي آمادگي هرچه بيشتر اين تيم هستند.
اين تيم به احتمال فراوان با تمام 15 تكواندوكار حاضر اواخر بهمن ماه به پاريس سفر مي كند تا به مدت 10 روز دركنار اعضاي تيم ملي تكواندو فرانسه به تمرين و مبارزه دوستانه بپردازد، اما كشور استراليا نيز ازايران دعوت كرده تا يك تيم را در 4 وزن المپيك به ملبورن اعزام كند. اين اردو با حضورمدال آوران المپيك 2004 آتن اواخر اسفندماه 84 و اوايل فروردين 85 برگزارخواهد شد كه دركنارساعي و كريمي 2 تكواندوكار ديگردر اوزان 58- و80+ كيلوگرم اعزام خو اهند شد كه ازحالا بايد ازبهزاد خداداد ومهدي نوايي در وزن 80+ كيلوگرم بعنوان ديگر اعضاي اين تيم چهارنفره نام برد.