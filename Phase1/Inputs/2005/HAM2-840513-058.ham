پرداخت وام سفر به كارمندان دولت
مهر: به منظور ارايه امكانات و تسهيلات براي سفر و گردشگري داخلي از سوي بانك تجارت 2 ميليارد تومان اعتبار اختصاص داده شده به طوري كه تا كنون بسياري از كارمندان سازمانهاي دولتي از اين وام استفاده كرده اند.
علي هاشمي معاون سازمان ميراث فرهنگي و گردشگري با بيان اين مطلب افزود: مبلغ وام سفر 200 هزار تومان در نظر گرفته شده و كارمندان دولت مي توانند از طريق سازمان هاي خود نسبت به دريافت اين وام اقدام نمايند.وي به رشد گردشگري داخلي اشاره كرده و گفت: عليرغم اينكه گردشگري داخلي بيش از 80 درصد رشد داشته اما امكانات اقامتي، پذيرايي و رفاهي كشور در حال حاضر بسيار كم و به هيچ وجه متناسب با نياز گردشگران و پاسخگوي آنها نيست و بايد اين امر مورد توجه جدي مسوولين آينده سازمان قرار گيرد.