عليرضا افتخاري با دو اثر موسيقايي جديد
مهر: عليرضا افتخاري اين روزها مشغول ضبط دو اثر موسيقايي به آهنگسازي عباس خوشدل و غلام رضا چراغعلي است.
عليرضا افتخاري گفت: ضبط يك اثر موسيقايي با عنوان نيلوفرانه به آهنگسازي عباس خوشدل را از اوايل مهرماه شروع كرده ام كه تنظيم آن را آقاي فريدون شهبازيان انجام داده اند.
وي افزود: اشعار اين اثر موسيقايي را آقاي ساعد باقري سروده اند و آهنگ هاي آن در دستگاه هايي چون همايون، شور، سه گاه و چهارگاه ساخته شده است. اين اثر تا پايان دي ماه آماده انتشار مي شود.
همچنين با آهنگسازي دكتر غلامرضا چراغعلي آلبومي در فضاي دستگاه بيات ترك اصفهان، دشتي و شور ساخته شده است كه در آن، اشعاري از هوشنگ ابتهاج، پژمان بختياري و... با آهنگ همراه مي شود.