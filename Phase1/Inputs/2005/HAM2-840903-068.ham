افزايش آمار طلاق در روستاهاي تابع بم نسبت به قبل از زلزله
ايسنا: محمود محمدي رئيس شعبه دوم دادگاه خانواده بم گفت: در روستاهاي اطراف بم، والديني كه معتاد هستند دختران خود را خيلي زود به عقد كساني كه كاروان حمل مواد مخدر دارند درمي آورند كه بعد از مدتي به علت ناسازگاري مجبور به طلاق مي شوند. عوامل متعددي در افزايش آمار طلاق موثرند كه از آن جمله مي توان به ازدواج هاي مجدد و بدون شناخت بعد از زلزله، توقعات بالاي زن و مرد نسبت به يكديگر، ناراحتي هاي اعصاب كه بعد از زلزله براي زوج ها ايجاد شده و روي آوردن مردان و زنان به اعتياد اشاره كرد. محمدي در پايان بيشترين آسيب ناشي از طلاق را متوجه كودكان دانست و تصريح كرد: نگهداري پسر تا سن 2 سالگي و دختر تا سن 7 سالگي بر عهده مادر است و اگر والدين آنها اعتياد داشته باشند به مراكز بهزيستي سپرده مي شوند.