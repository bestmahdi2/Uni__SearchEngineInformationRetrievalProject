تكنولوژي جديد براي ترجمه همزمان
گروه دانش و فناوري ـ زهرا بخشي: دانشمندان آمريكايي و اروپايي به تازگي تكنولوژي جديد را براي ترجمه همزمان معرفي كرده اند. اين تكنولوژي و تكنولوژي هاي ديگر، پنج شنبه گذشته براي اولين بار در دانشگاه ملون در پيتزبورگ توسط دانشمندان شرح داده شد. اين تكنولوژي ها توسط محققان مركز تكنولوژي هاي پيشرفته ارتباطات، گروهي متشكل از دانشمندان ملون آمريكا و دانشگاه كارلسروهه آلمان معرفي شده اند.
الكس ويبل، پروفسور هر دو دانشگاه، در حالي اين سيستم را شرح مي داد كه سخنان او در آن  واحد به دو زبان آلماني و اسپانيايي ترجمه مي شد. اين محققان همچنين سيستم سخنگويي معرفي كرده اند كه مي تواند بدون استفاده از گوشي، سخنان ترجمه شده را به گوش يك نفر در اتاق برساند.
يكي از دانشجويان دكتراي پروفسور ويبل به نام استن جو، 11 الكترود به صورت و گردن شخص وصل كرد و توانست توسط كامپيوتر تنها از طريق حركات دهان سخنراني مورد نظر را توليد كند. محققان مي گويند كه احتمالا از اين سيستم مي توان به جاي تلفن هاي همراه در مكان هايي كه نمي توان اين تلفن ها را برد، استفاده كرد.اين نرم   افزار مترجم كه توسط محققان interact ساخته شده است، شناخت گفتاري و تلفيق  صداها را از طريق تكنيك هاي آماري انجام مي  دهد و از اين طريق سرعت انتخاب كلمات و عبارات را بالا مي برد. اين تكنيك ها براساس اسكن هاي مدارك ترجمه شده حافظه كامپيوتر كار مي  كنند تا بتوانند قوانين احتمالي را در ترجمه همزمان معرفي كنند.
گروه تحقيقاتي ما و همكارانشان نيز در ترجمه، توجه زيادي به اين نگرش آماري دارند. در آگوست 2005 شبكه اينترنتي گسترده گوگل مسابقه ماشين هاي مترجم را كه توسط دولت آمريكا برگزار شده بود، برد. يكي از دلايل موفقيت گوگل در اين مسابقه، دستيابي اين شبكه به اطلاعات وسيع ترجمه شده است.
در گذشته محققان ترجمه، سعي در مجهز كردن كامپيوترها در درك قوانين تلفيقي زبان هاي متفاوت داشته   اند. اما اين كار معمولا در جايي كه اين كامپيوترها با استثناهاي زباني مواجه مي شدند، شكست مي خورد.
منبع: new scientist.com