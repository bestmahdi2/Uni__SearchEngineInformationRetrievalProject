اعداد اساسي
40
40 عدد چندان جالبي نيست، اگر بدانيد كه قيمت خودرو در ايران 40 برابر گران تر از اروپاست. بر اساس گزارش ها، بانك جهاني اعلام كرده يك جوان اروپايي با درآمد متوسط 250 دلار در ماه مي تواند در عرض هفت ماه يك خودرو سطح بالا داشته باشد، در حالي كه يك جوان ايراني با درآمد متوسط 200 دلار در ماه و بعد از گذشت حداقل 40 ماه مي تواند يك خودرو سطح پايين سوار شود.
براساس اين گزارش، اختلاف عميقي در كيفيت خودروهاي ساخت داخل با توليدات جهاني مشاهده مي شود، به طوري كه قيمت خودرو در ايران 40 برابر گران تر از اروپا برآورد شده است.
پرايد، سپند، پيكان، نيسان وانت، پژو 405، سمند و ماكسيما در ايران بين 10 تا 50 هزار دلار است. هر دستگاه پرايد در ايران حدود 8 هزار دلار قيمت دارد و اين درحالي ست كه پرايد كره اي در بازارهاي جهاني تنها 3 هزار دلار قيمت دارد. مقايسه خودروها از نظر تكنولوژي و فن آوري در ايران نسبت به بازارهاي جهاني نشان دهنده شكاف عظيم موجود در قيمت خودروهاي ايران و ساير كشورهاي پيشرفته است.
خودروهاي با فن آوري جديد و تكنولوژي مدرن معمولا بين 15 تا 20 هزار دلار در بازارهاي جهاني قيمت دارد، در شرايطي كه قيمت اين خودروها در ايران بسيار بالاست.
گفتني ست به نظر مي رسد مهمترين دليلي كه باعث اين اختلاف قيمت ها شده، بحث انحصاري بودن صنايع خودروسازي در ايران است. به عقيده كارشناسان، افزايش تيراژ خودرو تا 20 درصد مي تواند به ميزان قابل قبولي، قيمت ها را كاهش دهد.