ايران
برگزاري دومين جشنواره بزرگ وبلاگ نويسي
امام خميني(ره)و جوانان
گروه دانش: دومين جشنواره بزرگ وبلاگ نويسي امام خميني(ره)و جوانان همزمان با شانزدهمين سالگرد رحلت بنيانگذار جمهوري اسلامي برگزار مي شود.
به گزارش ايسنا، قباد خدري، نماينده سازمان ملي جوانان در ستاد بزرگداشت امام خميني(ره)گفت: عمده موضوعات اين جشنواره، امام خميني از زبان جوانان، بزرگداشت امام، امام و جوانان، نوآوري و خلاقيت، خاطرات شما، جوانان از ديدگاه امام خميني(ره)، امام و مسئوليت پذيري جوانان، رسالت جوانان و امام، امام و دانشجويان، امام، جوانان و كار و تلاش و خودكفايي و نيز تريبون آزاد است. وي افزود: مراسم تجليل از وبلاگ نويسان برجسته همزمان با ميلاد حضرت زهرا(س)برگزار خواهد شد.
علاقمندان مي توانند براي كسب اطلاعات بيشتر به نشاني اينترنتي www.emamvajavanan.com مراجعه كنند.
يك سال پس از تصويب هيأت دولت:
«سند ملي زيست فناوري كشور» ابلاغ مي شود
ايسنا: وزير علوم، تحقيقات و فناوري از تصويب و ابلاغ سند ملي زيست فناوري كشور خبر داد.
دكتر جعفر توفيقي با اعلام اين مطلب خاطر نشان كرد: در پي تصويب و ابلاغ اين سند از سوي هيأت دولت، اولين جلسه شوراي عالي زيست فناوري كشور در روزهاي آينده با حضور رئيس جمهور كه رياست اين شورا را بر عهده دارد تشكيل مي شود. وي با اشاره به اين كه مسئوليت اجراي اين سند با وزارت علوم تحقيقات و فناوري بوده و ساير دستگاه ها از جمله وزارتخانه هاي صنايع، بهداشت، درمان و آموزش پزشكي، نفت و سازمان هاي محيط زيست و مديريت و برنامه ريزي كشور نيز در تحقق برنامه هاي اين سند مشاركت دارند، تصريح كرد: به منظور آغاز اجراي اين سند براي سال اول از سازمان مديريت و برنامه ريزي تخصيص 30 ميليارد تومان اعتبار را درخواست كرده ايم.
توفيقي در ادامه درباره زمان برگزاري و دستور جلسه دومين جلسه شوراي عالي علوم، تحقيقات و فناوري كشور كه قرار بود نيمه ارديبهشت ماه سال جاري برگزار  شود، گفت: برگزاري اين جلسه در ماه گذشته به دليل تراكم برنامه هاي رئيس جمهور كه رياست اين شورا را بر عهده دارد محقق نشد و با مكاتبات صورت گرفته قول برگزاري اين جلسه را در خرداد ماه جاري با حضور رئيس جمهور گرفته ايم.
در دومين جلسه شوراي عالي علوم، تحقيقات و فناوري قرار است گزارشي از آخرين وضعيت علمي كشور جهت آشنايي بيشتر اعضا و همچنين گزارشي از وضعيت اعتبارات بخش تحقيقات و فناوري و نحوه توزيع بودجه هاي پژوهشي كه بحثي بسيار اساسي و از مسئوليت هاي اصلي اين شورا است ارائه شود. وي افزود: در اين جلسه همچنين شرح وظايف تفصيلي شورا نيز مطرح و تصويب مي شود.
شفيعي، معاون آموزش و امور بين الملل وزارتict:
براي هر دانشجو يك رايانه
گروه دانش: يك رايانه براي هر دانشجو، استاد و كارشناس، اين وعده اي است كه دكتر مسعود شفيعي مدعي تحقق آن در آينده اي نزديك است.
معاون آموزش و بين الملل وزارت فناوري اطلاعات و ارتباطات در گفت وگو با خبرنگار همشهري در تشريح برنامه هاي آموزشي وزارت ict اظهار داشت: طي دو سال گذشته از طريق ويدئو كنفرانس سخنراني هاي دانشگاهي، تخصصي، مديريتي و فني را چهارشنبه هر هفته به مدت 2 ساعت در سطح كشور ارائه كرديم.
وي افزود: حدود 60 سخنراني تاكنون ارائه شد كه به دنبال آن كتاب مربوطه نيز به چاپ رسيد. از اين تعداد حدود يك سوم آن را ict و بحث هاي تخصصي آن به خود اختصاص داده است.وي در ادامه در خصوص آموزش مهارت هاي هفت گانه icdl اظهار داشت: طبق بخشنامه وزارت ict در اين مورد مقرر رشد تا پايان اسفند 83 طي كنند. همه مديران، حداقل 3 مهارت از 7 مهارت را تأييد كردند.
شفيعي در باره تهيه محتواي آموزش براي icdl تصريح كرد: حدود 10 هزار سري معادل 70 هزار نسخه كتاب با كمك بخش خصوصي تهيه و در اختيار كارشناسان قرار داديم.وي با اشاره به دانشكده پست و مخابرات يادآور شد: چارچوب اصلي آموزشي را پياده سازي كرديم كه بتوانيم آموزش مجازي(e-learnling)و دوره هاي جديد ميان رشته ها با كمك دانشگاه هاي داخل و خارج به آموزش دوره ها پرداخته و با رفع نياز كاري مديران و كارشناسان در جهت ارتقاي سطح آگاهي و تكنولوژي پيش رويم و در نهايت نيازهاي جامعه برطرف شود.
شفيعي در ادامه گفت: در كنار آن آموزش دوره هاي معمول است كه بيش از 20 هزار ساعت در سطح استان ها، شهرها بخصوص تهران و شركت هاي زير مجموعه مخابرات همه ساله برگزار مي شود، همچنين دوره هاي آموزشي داريم كه براي گذراندن آن افراد را به خارج از كشور مي فرستيم كه در نتيجه آن انتقال تكنولوژي به كشور صورت بگيرد.وي تأكيد كرد: فراواني كامپيوتر يكي از مواردي است كه در رده بندي فراگيري و درصد رشد فناوري در كشورها در فاكتورهاي مهم است. آنچه كه مسلم است با توجه به مسايل اخلاقي و بافت مذهبي ايران بايد فرهنگ سازي براي استفاده بهينه و صحيح در كامپيوتر صورت بگيرد.
وي افزود: اگر استفاده از كامپيوتر فقط براي سرگرمي و تفريحات و كارهاي ضداخلاقي باشد داشتن آن بي ثمر است.
شفيعي گفت: اين بدان معني نيست كه استفاده از كامپيوتر مضر است، لكن بايد براي شروع هر كار ابتدا آموزش هاي لازم صورت بگيرد. مسأله اصلي در استفاده از كامپيوتر استفاده از دنياي اطلاعات در اينترنت است كه بايد دوره هاي آموزشي براي استفاده صحيح از اين شبكه براي آحاد مردم برگزار شود.
وي اظهار داشت: استفاده از اينترنت بايد از انحصار درآورده شود و خودمان قابليت هاي بهره گيري و تسلط و ايجاد اطلاعات را در كشور به وجود آوريم و به عنوان يك توليد كننده و سرور اطلاعاتي اصلي متكي به شريان هاي خارجي نباشيم كه اگر اين ارتباط جهاني قطع يا محدود شد خودمان حرفي براي گفتن داشته باشيم.
شفيعي گفت: برنامه ريزي هايي كرديم كه در آينده نزديك هر فرد اعم از كارشناس، استاد، دانشجو و متخصص، بتواند يك كامپيوتر با قيمت كم خريداري كند. وي گفت: بودجه ما در امر آموزش نامحدود بوده و از بودجه 2 درصدي لايحه وزارتخانه تأمين مي شود.