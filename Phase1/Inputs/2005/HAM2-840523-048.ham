فروش اوراق مشاركت ايران خودرو در بورس
گروه بورس: كل اوراق مشاركت ايران خودرو كه از طريق كارگزاري هاي بورس اوراق بهادار عرضه شده بود پذيره نويسي شد.
به گزارش «ايران بورس» اين اوراق جمعاً به ارزش يك هزار ميليارد ريال از سوي شركت ايران خودرو منتشر شد. از مجموع اوراق مشاركت ايران خودرو 30 درصد از طريق كارگزاري هاي بورس اوراق بهادار و 70 درصد از طريق شعب بانك صادرات عرضه شده است. از سوي ديگر شبكه خبري «بي بي سي» هم گزارش داد:هفته گذشته همزمان با ادامه توقف نماد معاملاتي شركتهاي بزرگ حاضر در بازار سرمايه ايران، سومين شركت بزرگ بورس تهران يعني ايران خودرو اوراق مشاركت متعلق به طرح توسعه توليد خودرو سواري پژو پارس در واحد خراسان خود را منتشر كرد.
انتشار 100 ميليارد تومان از اين اوراق به خاطر داشتن حداقل 19 درصد سود و معافيت مالياتي با استقبال سهامداراني مواجه شد كه با منفي شدن بازده سرمايه گذاري در بورس تهران به دنبال شناسايي زمينه هاي جديد سرمايه گذاري هستند.
هرچند برخي كارشناسان، عرضه اوراق مشاركت شركتهاي بورسي را در شرايط ركود بازار عامل تشديد تقاضاي فروش سهام از سوي سهامداران خرد مي دانند، اما مديران بورس تهران معتقدند با توجه به حجم اندك ارزش اوراق منتشر شده، نبايد نگران تغيير جهت اساسي تقاضاهاي خريد سهام به سمت اوراق مشاركت بود. همچنين جذب نقدينگي جديد از سوي اين اوراق مي تواند تعادل نسبي را بر بازار سرمايه حاكم كند.
مطابق برنامه سازمان بورس اوراق بهادار تهران، طي هفته هاي آتي 12 شركت ديگر بورس تهران اقدام به فروش اوراق مشاركتي خواهند كرد كه از حداقل سود ده درصدي برخوردار خواهد بود و با تعهد شركتهاي منتشر كننده نسبت به بازارگرداني اين اوراق ارزش هر برگ آنها از 100 تومان اوليه پايين تر نخواهد آمد و بدين ترتيب اصل پول خريداران حفظ خواهد شد.