تلاش ها براي صادرات گاز ايران به شرق آسيا و اروپاي غربي ادامه دارد
گروه اقتصادي: منابع خبري روسيه اعلام كردند، دولت اين كشور تلاش براي حضور شركت گازپروم در طرح احداث خط لوله صادرات گاز ايران به پاكستان و هند را آغاز كرده است.
به گزارش خبرنگار ما طرح خط لوله صادرات گاز ايران كه به رغم نياز كشورهاي هند و پاكستان به انرژي با تأخير چند ساله روبرو است به دليل فشارهاي غرب در پرونده اتمي ايران با فراز و نشيب هاي متعددي مواجه شده است.
طرح خط لوله صادرات گاز ايران به هند كه هزينه آن حدود 7 ميليارد دلار تخمين زده مي شود با تلاش شريك روسي كه روابط دوستانه اي با هند دارد مي تواند با سرعت بيشتري مراحل اوليه را طي كند و عملياتي شود.
5 شركت اروپايي صادرات گاز ايران را بررسي مي كنند
در همين حال گروهي از شركت هاي نفت و گاز اروپا در حال مطالعه بر روي احداث يك خط لوله 38/5 ميليارد دلاري هستند كه در صورت تكميل مي تواند گاز ايران را به اروپا انتقال دهد.
شركت اتريشي اوام وي، شركت مجارستاني ام او ال، شركت رومانيايي ترنس گاز، شركت تركيه اي بوتاش و شركت بلغاري بلغار گاز در حال مطالعه احداث خط لوله اي براي انتقال گاز ايران به اروپا هستند.
اين پروژه موسوم به نابوكو 1980 مايل طول خواهد داشت و پس از تكميل خواهد توانست گاز توليدي در مناطق شمالي ايران را به اروپاي غربي و شمالي انتقال دهد.