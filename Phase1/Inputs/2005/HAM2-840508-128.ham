سرمربي تيم ملي فوتبال:
بازگشت به ايران بهترين تصميم بود
گروه ورزشي: سرمربي تيم ملي فوتبال مي گويد: بازگشت زود هنگام تيم ملي از اردوي انگلستان تنها به دليل تصميم فدراسيون فوتبال ايران بوده است.
برانكو ايوانكوويچ مي افزايد: ديدار ما برابر ميلوال لغو شد. همچنين ديدار برابر پورتسموث نيز در هاله اي از ابهام قرار داشت؛ به همين دليل اردوي خود را در انگلستان زودتر به پايان برديم.
وي افزود: مقامات فدراسيون فوتبال ايران با پليس صحبت كردند. پليس اعلام كرد كه تمام شرايط تحت كنترل است، اما هيچكس نمي تواند براي تامين جان بازيكنان تضمين صد در صد بدهد و تصميمي كه گرفته شد، بهترين بود.
برانكو ادامه داد:  انتظار داشتم كه سه بازي مشكل را انجام دهيم؛ مي خواستم با انجام اين بازي عملكرد بازيكنانم را براي ديدار برابر ژاپن آزمايش كنم.
اما اين فوتبال است و هرگز نمي توان پيش بيني دقيقي نسبت به فردا و آينده در آن انجام داد.