دكه
فيلم(339)
شماره جديد ماهنامه فيلم ويژه فصل پاييز در 132 صفحه و با قيمت 700 تومان منتشر شد.
رحيم بختياري ـ كساني كه از خوانندگان ثابت و قديمي مجله فيلم هستند، مي دانند كه مجله فيلمي ها علاوه بر شماره هايي كه در ابتداي هر ماه منتشر مي كنند، در ميانه ماه مياني هر فصل ويژه نامه اي منتشر مي كنند كه در آن ويژه نامه يك موضوع ويژه را مورد بررسي قرار مي دهند.
حكايت شماره 339 مجله فيلم هم به همين قرار است و بيشترين صفحات اين شماره كه ويژه فصل پاييز منتشر شده، اختصاص دارد به پرونده اي با عنوان ژورناليسم و سينما. محوريت پرونده هم بررسي فيلم هايي ست كه در آنها نشاني از ژورناليسم و خبرنگاري وجود دارد. از نمونه هاي خارجي اش مثل همشهري كين و بوي خوش موفقيت و همه مردان رئيس جمهور گرفته تا نمونه هاي ايراني اش همچون خاكستر سبز و كلوزآپ و شايد وقتي ديگر. پس از اين بخش جذاب، فريدون جيراني مطلب نسبتا بلندي نوشته با عنوان زين شب هاي تار مانده يادگار كه در آن ريشه هاي سينماي عامه پسند در ايران را بررسي كرده است. البته اين بررسي بيشتر حول فيلم هاي ساخته شده در قبل از انقلاب مي گردد و خبري از فيلم هاي سال هاي اخير در آن نيست، اما با اين حال يكي از مطالب خواندني اين شماره مجله فيلم است.
ديگر بخش جالب اين شماره هم اختصاص دارد به مطلبي از ماري فاكهار با عنوان شاخص نسل پنجم كه در آن نويسنده به زندگي و كارنامه فيلمساز معتبر چيني، ژانگ ييمو، پرداخته است. بعد از آن هم رضا كيانيان يادداشتي نوشته با عنوان همه ما، هر روز، همه چيز را تجربه مي كنيم كه بحثي ست درباره همان موضوع قديمي چگونگي تقابل بازيگر و نقش. كيانيان در جايي از مطلبش آورده: فرض كنيد مي خواهيم نقش يك آدم پير را بازي كنيم. آيا امكان تجربه پيري به شكل واقعي وجود دارد؟ بله، امكانش وجود دارد اما مطمئن باشيد گروه توليد صبر نخواهد كرد تا ما اين تجربه را از سر بگذرانيم !
پس از اين مطلب هم بخشي با عنوان بازخواني ها منتشر شده كه اختصاص دارد به بررسي زندگي و آثار رابرت وايز، سينماگر تازه درگذشته آمريكايي. آخرين بخش اين شماره هم اختصاص دارد به گزارش هايي از جشنواره هاي اصفهان، لوكارنو و ونيز.