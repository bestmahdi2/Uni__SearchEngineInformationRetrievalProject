ناظر امنيتي فيفا ديدار پلي آف استراليا - اروگوئه را نظارت مي كند
مطبوعات  ورزشي  استراليا روز يكشنبه  خبر دادند به خاطر نگراني  از امنيت بازيكنان  تيم  فوتبال  اين  كشور در ديدار پلي آف  مقابل  اروگوئه ، فدراسيون بين المللي  فوتبال  يك  مقام  امنيتي  را به  اين  مسابقه  اعزام  خواهد كرد.
تيم هاي  استراليا و اروگوئه  اولين ديدار پلي اف  از مسابقات  مقدماتي  جام  جهاني  2006 را ماه  آينده  برگزارخواهند كرد. درحالي كه  استراليايي ها از آخرين  حضور خود در مونته ويدئو2001خاطره  بسيار تلخي  دارند و از تكرار حملات  تماشاگران  كه  در مسير فرودگاه  باسنگ  و مشت  و لگد بدرقه شان  كردند، نگرانند.
نمايندگان  رسانه هاي  جمعي  كه  در آن ديدار حضور داشتند مي گفتند برخي تماشاگران  آنها را به  مرگ  تهديد كرده  و بازيكنان  تحت  تدابير شديد امنيتي در هتل  خود محبوس  شده  بودند تا سرانجام  با قبول  شكست  3 برصفر از راهيابي به  جام  جهاني  2002 بازماندند.
سخنگوي  فيفا به  روزنامه  سان  هرالد چاپ  يكشنبه  گفت  اين  فدراسيون  يك ناظر امنيتي  را براي  ديدار رفت  پلي  آف  در روز 12 نوامبر( 21 آبان )به مونته ويدئو خواهد فرستاد.
جان  اونيل  دبير فدراسيون  فوتبال  استراليا نيز از فيفا خواسته  است ضمانت  بدهد كه  حوادث  تلخ  و وحشت  آور سال  2001 در اروگوئه  دوباره  تكرار نخواهد شد.