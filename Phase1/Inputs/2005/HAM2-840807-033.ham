جشنواره فيلم فجر 30 دي ماه آغاز مي شود
گروه ادب و هنر: بيست و چهارمين جشنواره بين المللي فيلم فجر از سي ام دي ماه تا دهم بهمن ماه امسال در تهران برگزار مي شود.به گزارش روابط عمومي جشنواره بين المللي فيلم فجر، اين رويداد به دليل تقارن دهه فجر با دهه اول ماه محرم و ايام سوگواري سالار شهيدان دوازده روز زودتر برگزار خواهد شد.بر پايه اين گزارش، اين جشنواره در چهار بخش رقابتي سينماي ايران، سينماي بين الملل، سينماي آسيا و سينماي معناگرا برگزار مي شود.
فرم شركت در جشنواره فيلم فجر از روز شنبه هفتم دي ماه به دفاتر سينمايي ارسال مي شود و متقاضيان مي توانند جهت دريافت فرم به دفتر جشنواره مراجعه كنند.همچنين مقررات بيست و چهارمين جشنواره فيلم فجر، متعاقبا از سوي روابط عمومي اين رويداد منعكس مي شود. هر سال جشنواره بين المللي فيلم فجر همزمان با جشن هاي پيروزي انقلاب اسلامي از دوازدهم تا بيست و دوم بهمن برگزار مي شد.