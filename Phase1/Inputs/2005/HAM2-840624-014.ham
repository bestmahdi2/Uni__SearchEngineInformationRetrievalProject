محيط زيست، ركن اساسي توسعه
مشكلات و مسائل گوناگون كه آلودگي محيط زيست براي جهان ايجاد كرده، موجب شده كه در تمام كشورها به اين مقوله بهاي بيشتري داده شود.
در كشور ما نيز روند توسعه بويژه توسعه شهري به گونه اي است كه به محيط زيست آسيب هاي سنگيني وارد شده است. از جمله به گفته صريح مسئولان سازمان حفاظت از محيط زيست بيشتر رودخانه هاي كشور بر اثر نفوذ فاضلاب و نبود برنامه جامع براي دفع زباله دچار آلودگي شده و اين آلودگي ها متاسفانه در بعضي نقاط به سفره هاي آب زيرزميني نيز آسيب رسانده است. اگرچه اين مسئله بارها در رسانه هاي كشور مطرح شده است، اما اكنون كه دولت جديد به رياست دكتر احمدي نژاد آغاز به كار كرده است، ذكر نكاتي را در مورد مسئول آينده سازمان حفاظت محيط زيست ضروري مي دانم.
طبق اصل پنجاهم قانون اساسي حفظ محيط زيست وظيفه عمومي است، اما متولي اصلي محيط زيست، سازمان حفاظت محيط زيست است. با تاكيد بر اشاره آقاي خسروي فرد در يادداشت درج شده در روزنامه همشهري تحت عنوان سكان محيط زيست به چه كسي سپرده مي شود مسئولان و دست اندركاران اصلي سازمان حفاظت محيط زيست بايد در وهله اول از ميان دانش آموختگان اين رشته يا حداقل رشته هاي نزديك به آن، متعهد، شجاع، قاطع و درستكار باشند تا محيط بانان كه در سخت ترين شرايط ممكن به حفظ و مراقبت از محيط زيست مشغول هستند، بتوانند بدون دغدغه از پارتي بازي شكارچيان متخلف، وظيفه خود را انجام بدهند.
تجارب مديران پيشين سازمان حفاظت محيط زيست تاكنون درس هاي مهم و ارزنده اي براي ما در بردارد و آن اينكه كار را بايد به كاردان سپرد و بس.
مصطفي خوش ضمير - بندر عسلويه