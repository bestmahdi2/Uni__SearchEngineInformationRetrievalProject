جمعه بازار
سينماي ايران
فروش فيلم ها در سينماهاي تهران تا تاريخ 14 دي



توضيح: هفته گذشته اكران فيلم «رسم عاشق كشي» ساخته خسرو معصومي به جاي «خوابگاه دختران» در گروه سينمايي عصرجديد آغاز شد. از روز چهار شنبه هم فيلم «وعده ديدار» به كارگرداني جمال شورجه با يك هفته تاخير به جاي «بله برون» در گروه سينمايي قدس روي پرده رفت. رسم عاشق كشي آنگونه كه انتظار مي رفته نتوانسته در جذب مخاطب موفق عمل كند كه شايد اين امر به عدم برخورداري از جاذبه هاي تجاري فيلم مربوط شود. اكران خوابگاه دختران هم همچنان در سينماهاي آزاد ادامه دارد و اين فيلم با در اختيار داشتن حدود 20 سالن همچنان پرمخاطب ترين فيلم روز است. فيلم «قدمگاه» ساخته محمد مهدي عسگرپور هم با اين كه تنها در چهار سينما در حال اكران است اما فروش خوبي دارد و توانسته در جذب مخاطب موفق عمل كند.
سينماي جهان
فروش فيلم ها در سينماهاي ايالات متحده تا تاريخ 3 ژانويه



توضيح: در اولين هفته سال نو هيچ فيلم جديدي روي پرده نرفت و همان فيلم هاي هفته گذشته با چند تغيير در صدر فيلم هاي پرفروش سينماهاي آمريكاي شمالي و كانادا قرار گرفتند.«ملاقات با خانواده فوكرها» اين هفته هم با فروش فوق العاده اش در صدر جدول ايستاد. اين فيلم در دومين هفته اكرانش در 3524 سينما 43 ميليون دلار فروخت تا با مجموع فروش 163 ميليون دلار صدر جدول را از آن خود كند.سلسله حوادث ناگوار لموني اسنيكت در سومين هفته نمايش اش 3623 سينما 14 ميليون دلار فروخت و در جاي دوم قرار گرفت. خلبان اسكورسيزي در سومين هفته اكرانش توانست يك پله صعود كند و با فروش 13 ميليون دلاري اش در جاي سوم بايستد.آلبرت چاقه در دومين هفته اكران با كاهش شديد تماشاگر روبه رو شد و با 10 ميليون دلار فروش در جاي چهارم قرار گرفت.دوازده يار اوشن هم 9 ميليون دلار فروخت تا با مجموع 106 ميليون دلار فروش در جاي پنجم بايستد.
فروش نمايش تالارهاي تهران تا تاريخ 12 دي



توضيح: نمايشنامه هاي «بانوي عرق نعنا» به كارگرداني ساره ارض پيما در بخش نمايشنامه خواني دانشجويي عصري با نمايش، «امروز دوستت دارم» به كارگرداني مهدي ميرمحمدي در بخش ويژه چخوف و «شب بخير...» به كارگرداني حسين محب اهري در بخش ويژه اكبر رادي رو خواني شدند.