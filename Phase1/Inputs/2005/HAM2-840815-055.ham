تقاضا براي سهام كربن افزايش يافت
گروه بورس: حجم تقاضا براي خريد سهام كربن ايران روز گذشته در بورس تهران به شدت افزايش يافت.
به گزارش «همشهري» 127 نفر روز گذشته براي خريد 701 هزار و 275 سهم اين شركت به ارزش كل 7/1 ميليارد ريال به كارگزاري ها مراجعه كردند. در اين روز سهام 7 شركت سرمايه گذاري غدير، سرمايه گذاري، بانك ملي، سرمايه گذاري مسكن، صدرا، داروپخش، ايران خودرو و سايپا توسط كارگزاران بازارگردان، بازارگرداني شد تا بازار متعادل شود.
بنابر اين گزارش 572 نفر ديروز به كارگزاري ها مراجعه كردند تا براي 3 ميليون و 416 هزار و 433 سهم سرمايه گذاري ساختمان به ارزش 12 ميليارد ريال دستور فروش صادر كنند.
براساس اين گزارش سرمايه گذاري غدير، نيرو ترانس، لوله و تجهيزات سديد، سيمان هرمزگان، لاستيك دنا، پتروشيمي فارابي و آهنگري تراكتور سازي از جمله شركت هاي حاضر در جدول عرضه روز گذشته بورس تهران بودند.