يك مقام پيشين ارتش سوريه به مشاركت در ترور وزير دفاع لبنان متهم شد
واحد مركزي خبر:الياس  المر معاون  نخست  وزير و وزير دفاع  لبنان ، رستم  غزاله  رئيس  پيشين سازمان  اطلاعات  ارتش  سوريه  در لبنان  را بطور ضمني  به  مشاركت  در ترورنافرجام  خود متهم  كرد.
المر دوشنبه شب  در تماسي  تلفني  با شبكه تلويزيوني  ال بي سي  لبنان  گفت  همه  كساني  كه  از شهريور تا آبان پارسال  هدف  ترور قرار گرفتند مناسباتشان  با سوريه  وخيم  بود.
وي  افزود: با بازداشت  اعضاي  شبكه  تروريستي  در لبنان  در آبان سال  گذشته كه  براي  منفجر كردن  سفارتخانه  ها در بيروت  برنامه  ريزي  كرده  بودند و پس از مرگ  يكي  از بازداشت  شدگان ، رستم  غزاله  با من  اهانت  آميز صحبت  كرد كه اين  اقدام  به  تيره  شدن  مناسباتم  با او منجر شد.
وزير دفاع  لبنان  افزود: در پي  اين  حوادث ، كارگران  سوري  در شرق  بيروت عليه  من  تحريك  شدند كه  اين  امر درگيري  ميان  سوري  ها و لبناني  ها رادر پي  داشت .
وي  افزود: پس  از آنكه  تهديد شدم  به  خارج  انتقال  يافتم  تا اينكه  بار ديگربه  عنوان  وزير دفاع  لبنان  منصوب  شدم .
المر بيستم  تير گذشته  از سوءقصد در شرق  بيروت  جان  بدر برد اما بشدت  زخمي شد و اكنون  براي  معالجه  در خارج  بسر مي برد.بسياري  از جريان  ها و گروه  هاي  لبناني  مخالف  سوريه  به  ويژه  مسيحيان مي گويند كه  در دوره  حضور ارتش  سوريه  در لبنان  سازمان  اطلاعات  ارتش سوريه  در مسائل  داخلي  لبنان  دخالت  مي كرد و اگر كسي  از اوامر رئيس  اين سازمان  سرپيچي  مي كرد به  قتل  تهديد مي شد.