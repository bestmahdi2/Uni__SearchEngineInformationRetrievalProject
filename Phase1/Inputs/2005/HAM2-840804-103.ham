حمله آنفلوانزاي طيور به انگليس
دولت بريتانيا اعلام كرده است يك طوطي كه پس از واردات از خارج درحالي كه هنوز در قرنطينه بود تلف شد، آلوده به ويروس آنفلوانزاي طيور بوده است. يك نوع شديدا بيماري زاي اين ويروس، h5، در اين طوطي شناسايي شده است، اما معلوم نيست كه از انواع h5n1 كه باعث مرگ دست كم60 نفر در آسيا شد، باشد.تاكنون مواردي از آنفلوانزاي طيور ـ در برخي موارد ويروس h5n1 ـ در كشور هاي اروپايي روماني، يونان و همچنين تركيه كشف شده است. تصور مي شود اين بيماري توسط پرندگان وحشي مهاجر از آسيا به آن كشورها منتقل شده باشد.
دبي رينالدز، مامور عالي سازمان دامپزشكي بريتانيا گفت: كشف اين مورد مثبت تاثيري بر وضعيت رسمي مبرا از بيماري در كشور نمي گذارد چون بيماري در پرنده اي وارداتي كه در قرنطينه بوده، شناسايي شد. اين پرنده بخشي از مجموعه مركبي از 148 طوطي و سست منقار بود كه روز 16 سپتامبر وارد بريتانيا شده بودند. آن ها در كنار مجموعه ديگري شامل 216 پرنده وارداتي از تايوان در قرنطينه نگاهداري مي شدند. وزارت محيط زيست، مواد غذايي و امور روستايي بريتانيا(defra)مي گويد كليه پرندگان اين واحد قرنطينه اي نابود خواهند شد و كساني كه در تماس با آن ها قرار گرفته اند به عنوان گامي احتياط آميز تحت معالجات ضد ويروسي قرار خواهند گرفت. خانم رينالدز گفت اين حادثه اهميت نظام قرنطينه در بريتانيا را نشان مي دهد. وي گفت: ما در گذشته حوادث مشابهي داشته ايم كه به لطف وجود نظام قرنطينه با موفقيت كشف و مهار شد.
از سوي ديگر مورد تازه اي از آنفلوانزاي طيور روز جمعه در روماني كشف شده است. ويروس نوع h5 در حواصيلي در نزديكي مرز مولداوي كشف شد. نوع h5n1 اين ويروس قبلا در دو نقطه ديگر در دلتاي دانوب اين كشور كشف شده بود. بسياري از كشورهاي سراسر اروپا سرگرم اتخاذ تدابيري براي مقابله با گسترش اين ويروس هستند، با اين حال دانشمندان مي گويند به نظر مي رسد اين ويروس توانايي سرايت از يك انسان به انسان ديگر را نداشته باشد.
منبع: bbc.co.uk