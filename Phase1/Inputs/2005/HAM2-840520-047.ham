هنرپژوهان و انديشمندان در همايش زيبايي شناسي دين
خبرگزاري فارس: بيش از بيست انديشمند، محقق و پژوهشگر عرصه دين در همايش «زيبايي شناسي دين» سخنراني خواهند داشت.
به گزارش خبرگزاري فارس به نقل از ستاد خبري همايش، هر سخنران قرار است به مدت 40 دقيقه چكيده اي از يافته خود را در حوزه زيبايي شناسي دين ارايه كند.محورهاي اصلي و مورد بحث در اين همايش شامل زيبايي شناسي قرآن مجيد، زيبايي شناسي نظري و فلسفي دين، جنبه هاي زيباشناختي ادبيات و علم كلام، زيباشناسي كتاب مقدس و زيباشناسي علم اخلاق و هنرهاي اسلامي است.
بر اساس همين گزارش، در همايش جهاني زيبايي شناسي دين، چند تن از اساتيد و محققان كشورهاي عربي، آفريقايي و اروپايي حضور خواهند داشت و ديدگاه هاي خود را در عرصه زيباشناسي دين ارايه خواهند داد.
همايش زيبايي شناسي دين به همت مركز مطالعات هنري وزارت فرهنگ و ارشاد اسلامي، پنجم و ششم دي ماه در تهران برگزار خواهد شد و مهلت ارسال مقالات تا 15 مهرماه تعيين شده است.