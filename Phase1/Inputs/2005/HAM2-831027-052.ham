خودداري دولت انگليس از كمك رساني به بم با واكنش 3 نماينده پارلمان روبه رو شد
ايرنا: سه  تن  از نمايندگان  مجلس  عوام  انگليس  با ارسال  نامه هاي  جداگانه اي  از وزير توسعه  بين المللي  اين  كشور خواستند تا درباره  ميزان  كمك هاي  لندن  به  منطقه  زلزله  زده «بم» توضيح  دهد.
«هيلاري  بن» وزير توسعه  بين المللي  دولت  كارگري  وعده  كرده  است  هفته  آينده  به  صورت  مكتوب  به  نامه هاي «تام  براك»، «جان  مان» و «آلكس  سالموند» پاسخ  خواهد داد.براك  در نامه  خود پرسيد: دولت  بريتانيا چه  ميزان  كمك  نقدي ، غيرنقدي  و ساير انواع  كمك  براي  منطقه  زلزله  بم  جمع آوري  و چه  مقدار را به  منطقه  ارسال  كرد.
جان  مان  نيز در مورد ميزان  كمك هاي  ارايه شده  توسط  دولت  كارگري  در قالب  كمك هاي  اضطراري  و بازسازي  به  بم  پرسش  كرد.سالموند هم  از وزير توسعه  بين المللي  خواست  تا در مورد ميزان  كمك هاي  داده  شده  به  دولت  ايران  پس  از وقوع  زلزله  بم  به  تفكيك  كمك هاي  نقدي ، غيرنقدي  و همچنين  كمك  براي  بازسازي  توضيح  دهد. نمايندگان  پارلمان  انگليس  پرسش هاي  خود را دو هفته  پس  از آن  مطرح  كرده اند كه  دبيركل  سازمان  ملل  اعلام  كرد كشورهاي  جهان  تنها 10 درصد از كمك هاي  وعده  داده  شده  براي  منطقه  زلزله  بم  را تحقق  بخشيده اند.
«كوفي  عنان» پس  از وقوع  حادثه «سونامي» در جنوب  شرق  آسيا از دولت هاي جهان  خواسته  بود به  وعده هاي  خود براي  كمك  به  منطقه  آسيب  ديده  از سونامي  پايبند بمانند و براي  اثبات  نگراني  خود در اين  زمينه  به  تحقق  نيافتن  وعده هاي  داده  شده  براي  كمك  به  بم  اشاره  كرده  بود.«توني  بلر» نخست  وزير انگليس  دو هفته  پيش  در نشست  خبري  ماهانه  خود با خبرنگاران  داخلي  و خارجي  در لندن  از پاسخ  دادن  به  پرسشي  در مورد ميزان  تحقق  كمك هاي  وعده  داده  شده  دولت  كارگري  براي  منطقه  زلزله  زده  بم  سكوت  كرده  بود.بلر از خبرنگاري  كه  اين  پرسش  را مطرح  كرد، خواسته  بود اجازه  دهد به  اين  پرسش  پاسخ  نگويد.