دور جديد گفت وگوهاي صلح دولت سودان و شورشيان
ايسنا: مقامات دولت سودان و گروه هاي شورشي منطقه بحران زده دارفور دور جديد مذاكرات صلح را با وساطت اتحاديه آفريقا، در ابوجا(پايتخت  نيجريه)آغاز كردند.به گزارش آسوشيتدپرس، به رغم بيش از يك سال مذاكره دولت و گروه هاي شورشي، درگيري در منطقه جنگ زده دارفور(غرب سودان)ادامه دارد و تاكنون اين درگيري ها به كشته شدن 180 هزار تن و آوارگي دو ميليون تن منجر شده است.سام ايبوك، يكي از ميانجي هاي سازمان ملل تصريح كرد: اين مذاكرات به منظور حصول توافق درخصوص چگونگي اداره دارفور در طولاني مدت و تقسيم قدرت و ثروت بين ساكنان دارفور و دولت فدرال خارطوم تمركز دارد.وي افزود: همچنين درباره مسايل مهمي از قبيل خلع سلاح شورشيان و گروه هاي شبه نظامي بحث و مذاكره صورت مي گيرد.