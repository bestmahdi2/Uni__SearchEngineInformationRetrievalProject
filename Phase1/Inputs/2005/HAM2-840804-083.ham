وزير كار و امور اجتماعي اعلام كرد
آمار دقيقي از نرخ بيكاري نداريم
وزير كار و امور اجتماعي گفت: آمار دقيقي از نرخ بيكاري در كشور وجود ندارد.
، دكتر سيد محمد جهرمي درهمايش روز آمار وبرنامه ريزي گفت: آمار زير بناي هرگونه تصميم گيري است و در صورت دقيق نبودن آن، تصميم گيري هاي فردي، اجتماعي ودولتي دچار انحراف خواهد شد.
وي با بيان اينكه هر گونه اشتباه درتصميم گيري هاي دولتي هدررفتن منابع وفرصت سوزي قابل توجهي به دنبال دارد، اظهارداشت: امروزه در دنيا تمام اطلاعات با استفاده از تكنولوژي به روز نگهداري مي شود و اميداوريم دركشور ما نيز سرشماري هاي 10 ساله به اطلاعات به روزتبديل گردد.
جهرمي خاطرنشان كرد: اگر هر سازماني دركشور اطلاعات خود را جمع آوري وبه روز نگهداري كنند با توجه به نيروي هاي متخصص وامكانات داخلي مي توان بانك اطلاعاتي جامعي را دركشورايجاد كرد.
وي با اشاره به اينكه اطلاعاتي كه به صورت ميداني از سرشماري به دست مي آيد دقيق وقابل استناد نيست تصريح كرد: منشا بسياري ازتبعيض ها و نارضايتي هاي اجتماعي اطلاعات نادرست سيستم است.جهرمي با اشاره به اينكه آماردقيقي از نرخ بيكاري دركشور وجود ندارد،خاطرنشان كرد: به طور مثال آمار نرخ بيكاري در يكي از استانهاي كشور ظرف شش ماه 10 درصد تغييركرد وبه طور قطع ما نمي توانيم براساس اين آمارتصميم گيري مناسبي انجام دهيم.وي افزود: درحال حاضرنهادهاي مختلف مانند آموزش وپرورش وسازمان تامين اجتماعي اعلام آمادگي براي همكاري با «مركز آمار كار» كرده اند.
وزيركار و اموراجتماعي درپايان تاكيد كرد: با تلاش كاركنان مركزآماركار تا پايان سال جاري بخش عظيمي از اطلاعات لازم را جمع آوري خواهد كرد.
توضيح مركز آمار ايران
در پي در ج خبري به نقل از بانك جهاني در مورد نرخ بيكاري در ايران مركز آمار ايران در پاسخي تاكيد كرده است: در ايران همواره مركز آمار مسئوليت تهيه و ارائه آمار موردنياز برنامه هاي توسعه اقتصادي _ اجتماعي در زمينه شاخص هاي نيروي كار را به عهده داشته است. در حال حاضر شاخص هاي نيروي كار از جمله نرخ بيكاري به صورت فصلي از طريق اجراي طرح آمارگيري نيروي كار به دست مي آيد. براساس نتايج طرح مزبور. در فصل بهار 1384 نرخ بيكاري 9/11 درصد بوده است كه با كاهش 1 درصدي در فصل تابستان به 9/10 درصد رسيده است. متأسفانه آمار ارايه شده در متن مزبور درخصوص نرخ بيكاري 8/13 درصدي، نادرست و بدون ذكر مأخذ مي باشد.