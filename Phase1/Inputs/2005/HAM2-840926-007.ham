نگاه
ما كجاييم، آنها كجا
به ما گفته بودند كه ايران مهد اسلام است. گفته بودند با همين اسلام است كه از پله  هاي سعادت بالا مي  رويم. همه اينها را به ما گفته بودند و ما سكوت مي  كرديم به نشانه شيطنت دبيرستاني  مان، اما فقط كمي جلوتر از ميز و نيمكت  ها و شيطنت  هايمان، شنيديم كه لوح فشرده  اي منتشر شده كه در آن 40 نسخه خطي قرآن به تفصيل معرفي شده است. اين نسخه را سازمان فرهنگي يونسكو منتشر كرده؛ عجيب بود برايمان. اگر اسلام را باور كنيم، پس قرآن را پذيرفته  ايم و با پذيرش قرآن به نسخه  هايش هم احترام مي  گذاريم. اما يك نفر بيايد بگويد چرا اين نسخه  هاي قديمي را اينجا نگذاشته  اند؟ چرا ما از نسخه  هاي قديمي و خطي قرآن در كشورمان نداريم؟
چرا وقتي مي  چرخيم در همين لوح كوچك فشرده، حتي اروپايي  ها هم چيزي از اين نسخه  ها به ارث برده  اند و ما نه؟! دقت كنيد كه قديمي  ترين نسخه از قرآن كه براي اولين بار در موزه بريتانيا به نمايش درآمد، متعلق به اواخر قرن دوم هجري است. ما چنين قرآني نداريم؛ در هيچ كدام از موزه  هايمان وجود ندارد. لابد دست كشورهاي ديگر است. از اين نسخه، قديمي  تر هم وجود دارد؛ نسخه  اي كه مربوط به سال 68هجري است و آيات قرآن روي پوست آهو نوشته شده. اين را هم كتابخانه ملي مصر نگهداري مي  كند. انتظار نداريد كه ايران باشد؟ يك نسخه ديگر هم هست؛ نسخه  اي از قرآن كه به نسخه مدينه معروف است و تا زمان هجوم ترك  ها در مدينه بود و بعد از آن مي  رود استانبول، چون مركزيت اسلام آنجا قرار داشته. بعدتر هم كه قدرت عثماني از بين مي  رود، قرآن مي  رود برلين. كمي جلوتر هم وقتي معاهده ورساي منعقد شد، نسخه را به عربستان بازمي  گردانند. حالا شما بگوييد چرا از نسخه مدينه هنوز در موزه استانبول نگهداري مي  شود؟ اگر دعوايي دارد، بين ترك  ها و عرب  ها بايد باشد؛ آنچه ما روي آن تاكيد داريم اين است كه چنين نسخه  هاي معروفي از قرآن در ايران نيست. چرا؟ دو قرآن ديگر را هم مي  توانم اسم ببرم كه ما نداريم و ديگران با اسم و مشخصات ثبت كرده  اند؛ يكي مصحف سمرقند است كه در دانشگاه كلمبياي آمريكا نگهداري مي  شود و ديگري نسخه  اي كه منسوب به حضرت علي است و به خط كوفي نوشته شده و در دارالكتب العلويه نجف در معرض ديد عموم قرار گرفته؛ ما كه نديده  ايم، اينطور خوانده  ايم. چند دقيقه ديگر اگر تحمل كنيد و بر اعصابتان مسلط باشيد، نسخه  هاي ديگري را هم برايتان اسم مي  برم كه دسترسي ما به آنها صفر است.
مي  خواهيد مثال بياورم؟ نسخه ركن  الدين بي  يرس، يكي از نفيس  ترين نسخه  هاي قرآن، نسخه  اي مربوط به قرن چهاردهم است كه در موزه بريتانيا نگهداري مي  شود. به بريتانيا دقت كنيد تا بقيه  اش را بگويم. اين نسخه از شاهكارهاي خطاطي اسلامي است. كل اين مصحف شريف با طلا و به خط ثلث و به درخواست يا سفارش ركن  الدين بي  يرس(سلطان بي  يرس دوم)نگارش يافته. خطاط اين نسخه محمودبن وحيد بوده و اين اثر، تنها نسخه  اي است كه از خطاطي  اش به جا مانده. در ادامه اهميت اين نسخه از قرآن، اين را بدانيد كه تذهيب اين كتاب را گروهي از هنرمندان به سرپرستي شخصي به نام ابوبكر و معروف به مندل به عهده داشته  اند.
يك نسخه ديگر را هم بگويم و اصل حرفم را بزنم. قديمي  ترين نسخه از قرآن كه در موزه لوور نگهداري مي  شود، صفحاتي از قرآن است كه در اواخر قرن 9 ميلادي روي پوست نوشته شده. نسخه مذكور به خط كوفي نگاشته شده و احتمال مي  رود كه نوشتن اين نسخه در مصر يا سوريه اتفاق افتاده باشد.
ما كه نديديم، اما مي  گويند تزئيناتش بسيار چشمگير است و ويژگي بارزش اينكه سوره فاتحه  الكتاب كه در ابتداي كتاب آمده با آب طلا نوشته شده است. مي  ماند تذهيب اين قرآن آن كه نمونه  اي از مكتب تذهيب دوره عباسي است.
اين قرآن  هاي مختلف را بگذاريد كنار صدها و شايد هزارها قرآني كه در سراسر دنيا موجود هستند و نسخه  هاي مهمي از قرآن به شمار مي  آيند و هيچ  كدام از آنها پيش ما نيست؛ يعني در سرزمين اسلامي ما هيچ  كدام از اين نسخه  ها وجود ندارد. باورش كمي سخت است، اما نسخه  هايي از قرآن كه بايد در سرزمين ما باشد، نيست. اين ضعف از كجا مي  آيد؟ قابل رفع است؟ سوال اساسي اين است: بايد چه كنيم؟
موزه قرآن كريم در بحرين
باورش سخت است؛ در ايران موزه و موزه  داري نه به خاطر يك نياز فرهنگي و نه به دليل طي شدن روند طبيعي توسعه فرهنگي به وجود آمد؛ اين را از آنجا مي  گوييم كه اولين موزه در ايران(موزه همايوني)هم به دليل نياز به شناخت و دانايي نيامد، بلكه علتش تمايل ذوقي و تفنني و پيرو آشنايي رجال قاجار با مظاهر جديد فرهنگي غرب بود. براي همين است كه هرچقدر هم موزه و موزه  داري را در ايران جدي بگيريم، در نهايت اين موضوعات همچنان لوكس، حاشيه  اي و تفنني است. اينها را مي  شود جدي گرفت و مي  شود جدي نگرفت. مي  دانيد دردش كجاست؟ بياييد نگاهي به الحياه، موزه قرآن بحرين بيندازيم. هر نتيجه  اي كه شما گرفتيد، ما هم قبول مي  كنيم. شايد نتوانيم اسمش را درد بگذاريم.
مركز اسلامي فرهنگي بيت  القرآن در منامه بحرين است و به ارائه خدمات فرهنگي مي  پردازد. در اصل كار اين مركز، ارائه خدمات و اطلاع  رساني در زمينه فرهنگ اسلامي، شناساندن و نمايش دادن كتاب مقدس قرآن و معرفي كردن اسلام به عنوان يك تمدن و يك مذهب است.
موزه قرآني الحياه در اين مركز قرار گرفته؛ مركزي كه در يك منطقه ديپلماتيك واقع شده و در كل جهان شناخته شده است. موزه، سالن سخنراني محمدبن خليف  بن سلمان  الخليف، مسجد عبدالرحمن جاسم كانو، كتابخانه الفرقان و مدرسه مطالعات علوم قرآني سوف بن احمد كانو، بخش  هاي مختلف اين مركز را تشكيل مي  دهند. اگر كتابخانه الفرقان را با تمام تجهيزاتش ناديده بگيريم و 18هزار كتاب قرآني آن كه به تمام زبان  هاي عربي، انگليسي و فرانسوي است را هم جدي نگيريم، موزه الحياه مهمترين بخش موسسه بيت  القرآن است.
10 سالن دروني در دو طبقه و چند سالن بيروني محوطه موزه را تقسيم كرده  اند و ذخاير قرآني باشكوه و گرانبهاي موزه در اين سالن  ها در معرض ديد عموم قرار مي  گيرد. زيباترين و معتبرترين دست  نوشته  هاي قرآني در اين موزه نگهداري مي  شوند و سالانه 25 هزار نفر از موزه ديدن مي  كنند.
موزه الحياه از تمامي بازديدكنندگان با هر مليت و مذهبي استقبال مي  كند و مهمترين ويژگي  اش اين است كه در اين مكان، دوستداران علوم و هنرهاي قرآني مي  توانند به مطالب جالب و بيشتري درباره كتاب مقدس قرآن، اسلام و ارزش  هاي اخلاقي دسترسي پيدا كنند. دليل اين ادعا اين است كه اين موزه مجموعه  اي از دست  نوشته  هاي قرآني و تاريخي را از قسمت  هاي مختلف دنياي اسلام از چين در شرق تا اسپانيا در غرب و همچنين مجموعه كاملي از كارهاي هنري و سنتي اسلامي و قرآني را از ابتداي قرن اول هجري تا به امروز جمع  آوري كرده است. انجمن دوستداران بين  القرآن، بزرگترين حامي اين موسسه است؛ موسسه  اي كه اهداف مشخصي به شرح زير را پي مي  گيرد:
- ترويج علوم قرآني و عرضه كتاب قرآن در جهان
- به نمايش گذاشتن هنرهاي قرآني
- همگاني كردن تعاليم قرآن و شناساندن آن به عامه مردم و به تمام گروه هاي سني
- تشويق به فراگيري آموزش هاي قرآني و مطالعه قرآن
- انجام فعاليت  هاي فرهنگي، برگزاري سخنراني  ها و سمينارهاي فرهنگي براي شناساندن مذاهب اسلامي، قرآن و ارائه فرهنگ و ميراث اسلامي
- معرفي آكادمي  هاي تحقيقاتي كه از محققان علوم قرآني حمايت مي  كنند
- جمع  آوري و عرضه دست  نوشته  هاي قرآني و ميراث هنري براي نسل آينده و عمومي كردن اين موارد با نمايش دادن آنها در جلسات و سمينارهاي فرهنگي
- جمع  آوري و عرضه كتاب  هاي قرآني قديمي، نمايش آنها در موزه و برگزاري جلساتي براي بحث درباره آنها
- نشر كتاب  ها و ديگر موارد مربوط به كتاب مقدس قرآن و ديگر موضوعات ميراث اسلامي