خبرهاي فوتبال جهان
مهدوي كيا ديگر پيراهن هامبورگ را دوست ندارد
گروه ورزشي - حسن حيدري: مهدي مهدوي كيا عليرغم اينكه در سالهاي حضورش در هامبورگ با تمام وجود براي اين تيم انجام وظيفه كرده است اما به دنبال حضور توماس دال سرمربي جديد اين تيم شرايط براي اين بازيكن به گونه اي ديگر رقم خورد.
شايد زمان جدايي اين دو از يكديگر فرارسيده است. البته در ابتداي فصل مهدوي كيا تمايل به حضوري دوباره در اين باشگاه داشت اما او ديگر اين احساس را نيز از دست داده است.
غيبت او در رقابتهاي جام اينترتوتو مؤيد اين موضوع است. دال نيز ديگر به او اعتقادي ندارد.
مهدوي كيا ديگر آن بازيكن خوشحال و شاداب گذشته نيست و همواره در تمرينات هامبورگ با حالتي عبوس و نااميدانه بازي مي كند. او ديگر پيراهن هامبورگ را دوست ندارد.
والتر ساموئل و لوييس فيگو دراينترميلان
پپينو تيري  نماينده  رسمي فدراسيون  بين المللي  فوتبال  در امر نقل  و انتقال  بازيكنان  كه  بين  دو باشگاه  اينترميلان  و رئال  مادريد فعال  است  تأييد كرد والتر ساموئل  و لوييس  فيگو تا پايان  هفته  جاري  به  باشگاه  اينتر ملحق  مي شوند.
تيري  گفت: شايعه  بازگشت  رونالدو به  اينتر و آمدن  آدريانو به  رئال  را من  هم  شنيده ام  اما اين  اخبار فقط موجب  خنده  است . تنها اسامي كه  هم  اكنون  در مذاكرات  بين  دو باشگاه  شنيده مي شود فيگو و ساموئل  هستند.
بنابراظهارات  وي  مذاكرات  بين  اينتر و رئال  تقريبا كامل  شده  و روز سه  شنبه  يا چهارشنبه  هر دو بازيكن  پيراهن  اينتر را خواهند پوشيد.
مسئولان رئال  قدري  مردد بودند چون  به  دنبال  جانشين  مناسب  هستند اما ساموئل  و فيگو بزودي  عضو اينتر مي شوند.
فيگو احتمالا با قراردادي  دوساله  به  ارزش  3 تا 5 ميليون  يورو در سال  به  اينتر ملحق  خواهد شد و ساموئل  با قراردادي  يك  ساله  به  صورت  قرضي  به  سن  سيرو مي رود.
سونس اولين مربي اخراجي
ليگ برتر انگليس
بنگاه  ويليام  هيل  پيش  بيني  كرد گرام  سونس  سرمربي  باشگاه  نيوكاسل اولين  سرمربي  اخراجي  در رقابت هاي  فصل  آينده  ليگ  برتر انگليس  خواهد بود.
به  گزارش  خبرگزاري  فرانسه  از لندن ، سونس  در مقايسه  با كريس  كولمن  سرمربي  فولهام ، آلن  پارديو سرمربي  وستهام ، آلن  كوربيشلي  سرمربي  چارلتون  و آلن  پرين  سرمربي  پورتس  موث ، 5 به ،1 بالاترين  احتمال  اخراج  را دارد.
طبق  اين  پيش  بيني  احتمال  اخراج  الكس  فرگوسن  از منچستريونايتد در صورت عدم  كسب  قهرماني  14 به  1 است ، احتمال  بركناري  خوزه  مورينيو از باشگاه  چلسي  100 به  1 و درصد اخراج  آرسن  ونگر از تيم  آرسنال  66 به  1 عنوان  شده است .
نيوكاسل  سابقه  طولاني  در اخراج  زودهنگام  مربيانش  دارد و در هشت  فصل گذشته ، كني  دالگليش ، رود گوليت  و بابي  رابسون  را قبل  از پايان  ماه سپتامبر بركنار كرده  بود.
احتمال  اخراج  رافائل  بنيتز از تيم  ليورپول  مدافع  قهرماني  چمپيونزليگ  حتي  بيشتر از مربيان  تيم هاي  تاتنهام ، بلكبرن  و بيرمنگام  تخمين  زده  شده است .