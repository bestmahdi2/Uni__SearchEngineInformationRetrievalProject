پدري پسر معتادش را با شال خفه كرد
گروه حوادث: پدري در شيراز به علت آزار و اذيت هاي پسر معتادش در يك اقدام جنون آميز او را به قتل رساند.
ماجراي اين قتل از آنجا آغاز شد كه كمال - ك جوان 22 ساله اي از مدت ها پيش به علت اعتياد به مواد مخدر، خانواده اش را مورد آزار و اذيت قرار مي داد.
تا اينكه شب حادثه ساعت يك و 30 دقيقه بامداد 19 تيرماه سال جاري بين او و پدرش درگيري رخ مي دهد و پدر در يك اقدام جنون آميز شال زنانه اي را به دور گردنش مي اندازد و با كشيدن آن، كمال را به قتل مي رساند.
اين پدر به نام جمال در توضيح ماجرا به پليس گفت: اعتياد كمال خانواده را به ستوه آورده  بود.
او هر بار براي تهيه مواد مخدر از من درخواست پول مي كرد و زماني كه با مخالفت من روبه رو مي شد، اثاثيه منزل را براي موادش به سرقت مي برد.
جسد اين جوان به خانواده اش تحويل داده شد و متهم با قرار بازداشت موقت روانه زندان شد.