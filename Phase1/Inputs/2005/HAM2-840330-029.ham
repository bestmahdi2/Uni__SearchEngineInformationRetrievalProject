پارك هاي انرژي براي فرهنگ سازي مصرف انرژي
تلاش سازمان بهينه سازي مصرف سوخت براي فرهنگسازي در مصرف بهينه انرژي همچنان با ارائه طرح هاي مختلف ادامه دارد. اخيرا اين سازمان تصميم گرفته است تا با همكاري با شهرداري ها، ارائه پارك هايي به نام پارك هاي انرژي راه اندازي كند. سازمان بهينه سازي مصرف سوخت كشور براي گسترش فرهنگ صرفه جويي انرژي در ساختمان، 100 ميليارد ريال كمك بلاعوض در اختيار شهرداري ها قرار مي دهد.به گزارش دفتر فرهنگسازي و ارتباطات سازمان بهينه سازي مصرف سوخت كشور، اين سازمان، قراردادي را به همين خاطر و بر مبناي مبحث 19مقررات ملي ساختمان با شهرداري هاي واجد شرايط منعقد كرده است. او احداث پارك هاي انرژي براي عموم، نظارت در اجراي مبحث 19(صرفه جويي انرژي)مميزي و آموزش آن و نيز احداث ساختمان نمونه در زمينه بهينه سازي مصرف انرژي را از جمله مهمترين محورهاي همكاري ميان سازمان بهينه سازي و شهرداري هاي طرف قرارداد اعلام كرد.