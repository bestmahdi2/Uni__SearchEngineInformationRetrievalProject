كشف جسد يك مرد داروساز
گروه حوادث: تحقيقات پليسي، قضايي براي كشف علت مرگ مشكوك يك مرد داروساز كه جسدش در حوالي محل كار وي كشف شده بود آغاز شد.به گزارش خبرنگارما، دوشنبه شب همسر مصيب 40 ساله كه از غيبت غيرعادي شوهرش دچار نگراني شده بود به كلانتري محل مراجعه كرد و از پليس خواست تا همسر گمشده اش را پيدا كنند.
در تحقيقات اوليه پليس معلوم شد مصيب كه دكتر داروساز بود ساعت 20 محل كارش را واقع در خيابان شايان شمالي به قصد رفتن به خانه ترك كرده است و پس از آن زمان ناپديد شده است.بررسي هاي پليس براي يافتن اين دكتر داروساز ادامه داشت تا اينكه ساعت 11 روز سه شنبه يك پيرمرد بازنشسته در حالي كه در فضاي سبز نزديك خانه اش قدم مي زد ناگهان با جسد بي جان يك مرد مواجه شد. مراتب به اطلاع پليس رسيد. بازپرس كشيك ويژه قتل و افسر دايره 10 آگاهي مركز به محل مراجعه كردند.در بازرسي از جسد مداركي كشف شد كه هويت متوفي را مشخص مي كرد. جسد متعلق به مصيب بود. پليس در بررسي هاي بعدي خود دريافت كه خودرو پژو پرشياي مصيب نيز در نزديكي محل كشتن جسد كه در حوالي بزرگراه همت و نزديك محل كار مصيب بود قرار دارد. در داخل خودرو تلفن همراه مصيب كشف شد و بدين ترتيب خانواده نگران متوفي كه گمان مي كردند مصيب گم شده است از خبر فوت وي مطلع شدند.
جسد متوفي به پزشكي قانوني انتقال يافت تا علت مرگ وي مشخص شود. برروي جسد تنها آثار يك خراشيدگي كوچك در ناحيه گردن و خراشيدگي دور چشم وجود داشت كه اثر كشيده شدن جسد بر روي زمين بود.
تحقيقات بيشتر بر روي اين پرونده در اداره 10 آگاهي مركز ادامه خواهد يافت.