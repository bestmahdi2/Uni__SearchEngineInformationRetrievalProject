شاهنشه شه شكار خواهد آمد
سيد شهرام شكيبا
هنگام رســــــيدن سوار است انگار
هنگامه كـــــار و كارزار است انگار
نوري كه زخـورشيد در آفاق رهاست
از تيغه تيـــز ذوالــــفقار است انگار
آن خاتم هشــت و چــار خواهد آمد
شاهنشه شـــــه شكار خــواهد آمد
عدلي كه پس از علي از اين عالم رفت
در سايه ذوالـــفقار خـــــواهد آمد
دل چيــست مرا؟ به كـــار گل وامانده
جان چيست مرا؟ به جســـم تنها مانده
سرچيـست مـــرا؟ امـــانتي تا فردا
در حســـــرت ذوالفــــقار مولامانده
انجم همه چون غبار در پشت وي است
خورشيد جهان نگين انگشت وي است
دل هاي زخون لبـــالب از عشق حسين
چون قبضه ذوالفقار در مشت وي است
سر در پي آن سوار خـواهد چرخيد
هر جاي جهان غبار خواهد چرخيد
بنگر چه زمان ميان اين اهــل فريب
برق ازدم ذوالفقار خــواهد چرخيد