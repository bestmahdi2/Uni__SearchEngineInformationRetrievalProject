تاكيد مولداوي بر خروج نيروها و تجهيزات روسيه از اين كشور
ايرنا: مقامات  مولداوي ، بر خروج  بي قيد و شرط نيروها و تجهيزات  روسيه  از خاك اين  كشور اصرار دارند.به  گزارش  پايگاه  اينترنتي  اخبار روسيه ، وزارت  امور خارجه مولداوي  با انتشار بيانيه اي  اعلام  كرد: موضع گيري  كيشينيف  درخصوص  خارج شدن  بدون  قيد و شرط نيروها و تجهيزات  روسيه  از اين  كشور بر اساس  توافق نامه  استانبول  هيچ  تغييري  نكرده  است .اين  بيانيه  در پاسخ  به  اظهارات  سرگئي  ايوانف  وزير دفاع  روسيه  كه  گفته بود، نيروهاي  حافظ صلح  روسي  تا زماني  كه  كليه  دارايي هاي  روسيه  از خاك جمهوري  خودخوانده  پريدنسترويه  بيرون  برده  نشده ، آن كشور را ترك  نخواهندكرد، منتشر شده  است .به  گفته  ايوانف ، زرادخانه ها و انبارهاي  مهمات  نظامي در اين  منطقه  وجوددارند كه  نيروهاي  روسي  بايد به  منظور حفاظت  از آنها، در مولداوي  باقي بمانند.وي  تأكيد داشت  كه  نيروهاي  حافظ صلح  روسيه  با توجه  به  كسب  اجازه  دوطرفه از مولداوي  و منطقه  خودخوانده  پريدنسترويه  در منطقه  حضور دارند.در سند منتشره  از سوي  وزارت  امور خارجه  مولداوي  آمده  است : اظهارات ايوانف  همصدا با مطالب  اخير ساير مقامات  مسكو مبني  بر اينكه  روسيه  تمايلي براي  نشان  دادن  آمادگي  خويش  جهت  پاسخگويي  به  واقعيت هاي  جديد استراتژيكي جهان  امروز ندارد، مي باشد.وزارت  خارجه  مولداوي  همچنين  تأكيد دارد كه  ايوانف  با صحبت  درمورد نقش نيروهاي  روسي  در حفاظت  از تجهيزات  مستقر در مولداوي  كه  در واقع  بطور غيرقانوني  در خاك  ما قرار دارند، ظاهرا از توافقات  موجود بين  روسيه  ومولداوي  اطلاعي  ندارد.