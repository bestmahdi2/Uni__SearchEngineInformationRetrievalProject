متولدان نيمه شعبان هديه مي گيرند
مديرعامل مؤسسه مهر و ماه سازمان فرهنگي هنري شهرداري تهران گفت: همزمان با ميلاد پر بركت حضرت ولي عصر(عج)نوزادان متولد شده در فاصله اذان مغرب شب تا اذان مغرب روز نيمه شعبان هديه مي گيرند.
محمد رضا كشاورز در گفت وگو با خبرنگار «شهري» خبرگزاري دانشجويان ايران، هداياي نوزادان را ارزنده خواند و افزود: بر اساس طرح «غنچه هاي انتظار» كه از سال 82 آغاز شده والدين با ارائه شناسنامه و يا گواهي بيمارستان هدايا را دريافت مي كنند.
وي افزود: هدايا از روز 29 شهريور ماه مصادف با 15 شعبان، ميلاد حضرت ولي عصر(عج)تا 29 مهر ماه 15 ماه مبارك رمضان مصادف با ميلاد حضرت امام حسن مجتبي(ع)با ارائه اين مدارك اهداء مي شود. مديرعامل مؤسسه مهر و ماه فرهنگي هنري شهرداري تهران از عقد رايگان يكهزار عروس و داماد خبر داد و به ايسنا گفت: به مناسبت ميلاد امام زمان(عج)يكهزار عروس و داماد رايگان عقد مي شوند كه متقاضيان مي توانند از روز شنبه 26 شهريور ماه با مراجعه به مؤسسه،ثبت نام كنند. وي افزود: عقد رايگان زوج هاي جوان بر اساس طرحي با عنوان «پيوند منتظران» انجام مي شود كه از سال هاي گذشته با برگزاري جشن آغاز شده و از اين پس در قالب طرح اجراء مي شود.