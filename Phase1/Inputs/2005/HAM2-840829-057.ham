خروج مكمل هاي طبي از فهرست دارويي كشور
فارس: داروهاي تقويتي و نيروزا و مكمل هاي غذايي از فهرست دارويي كشور خارج شدند و در فهرست جديدي به نام مكمل هاي غذايي تحت نظارت اداره غذا قرار گرفتند و از شمول نظارت اداره دارويي وزارت بهداشت خارج شدند.
رسول ديناروند - معاون غذا و داروي وزارت بهداشت- گفت: سختگيري هايي كه در گذشته براي ثبت، توليد و واردات مكمل هاي غذايي وجود داشت موجب شده بود، اين مواد كمتر از حد مورد نياز در اختيار مردم قرار بگيرد و مازاد آن به صورت قاچاق و غيرقانوني وارد كشور شود كه مي تواند به عنوان يك تهديد براي سلامت مردم مطرح باشد.
وي ادامه داد: براي رفع اين مشكل تسهيلاتي را فراهم كرديم كه مانند اكثر كشورهاي دنيا برخوردي كه با مكمل هاي غذايي مي شود شبيه دارو نباشد و ضوابط و مقررات آسانتري براي ورود و توليد مكمل هاي غذايي حاكم شود كه دسترسي مردم به اين نوع مواد را از راههاي قانوني تسهيل كند.