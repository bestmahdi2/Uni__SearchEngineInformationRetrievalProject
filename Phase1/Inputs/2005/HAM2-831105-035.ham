آلفرد يعقوب زاده فردا در تهران كارگاه آموزشي برگزار مي كند
آلفرد يعقوب زاده عكاس ايراني مقيم فرانسه براي برگزاري كارگاه آموزشي نخستين جايزه جهاني عكس هنر و نيايش به ايران آمده است.
به گزارش ستاد خبري جايزه هنر و نيايش، يعقوب زاده كه با چند اثر در بخش مسابقه و جنبي جايزه شركت كرده است براي اولين بار كارگاه آموزشي در تهران برگزار مي كند.قرار است وي فردا در سالن گوشه فرهنگسراي نياوران در دو بخش مجزا تجربه عكاسي دو دهه اخير خود را در فلسطين و ديگر كشورهاي دنيا ارائه كند.
يعقوب زاده در اين كارگاه آموزشي صبح از ساعت 10 تا 12 و بعدازظهر از ساعت 14 تا 16 درباره 20 سال عكاسي در فلسطين و 24 كشور مختلف جهان سخنراني مي كند. اين كارگاه با نمايش عكس هاي يعقوب زاده همراه خواهد بود.
شركت علاقه مندان به هنر عكاسي در اين كارگاه عكس رايگان است.
آثار بخش مسابقه و جنبي نخستين جايزه جهاني هنر و نيايش در گالري فرهنگسراي نياوران و نگارخانه آيينه شهر به نمايش درآمده است.