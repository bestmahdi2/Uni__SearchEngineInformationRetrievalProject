دفتر شركت گلدكوئيست در ايران پلمپ شد
فارس: رئيس شعبه سوم دادسراي كاركنان دولت گفت: دفتر شركت گلدكوئيست در ايران به دستور مقامات قضايي و توسط مركز عملياتي دادستاني تهران پلمپ و دستور فيلتر شدن تمامي سايت هاي اين شركت نيز به مخابرات داده شد.
قاضي حميدرضا طائفي رئيس شعبه سوم دادسراي كاركنان دولت ضمن هشدار به افرادي كه به نوعي با اين شبكه در ارتباط هستند افزود: اين افراد بلافاصله از طريق ايميل تقاضاي انصراف و مسدود كردن pc خود را به شركت اعلام كنند تا در صورت دستگيري مجازات نشوند.
وي اضافه كرد: در صورتي كه افرادي در اين شبكه غير قانوني مبادرت به خريد سكه و زير مجموعه قرار دادن افراد براي گروه خود كنند از سوي مقامات قضايي به شدت با آنها برخورد مي شود.