براساس گزارش بانك جهاني
نرخ فقر در ايران طي سالهاي پس از انقلاب 28 درصد كاهش يافت
فارس: بانك جهاني در تازه ترين گزارش خود از اقتصاد ايران اعلام كرد: نرخ فقر در جمهوري اسلامي ايران از 47 درصد در آغاز پيروزي انقلاب اسلامي  به 19 درصد در حال حاضر كاهش يافته است.
بانك جهاني افزود: جمهوري اسلامي ايران پيشرفت قابل توجهي در كاهش فقر طي سالهاي پس از پيروزي انقلاب داشته است.
بنابراين گزارش، ايران از سال 2000 ميلادي تاكنون متوسط نرخ رشد اقتصادي شش درصدي را داشته است كه يكي از بالاترين نرخهاي رشد در منطقه طي اين سالها به شمار مي رود.
اين گزارش تصريح كرد: اين كشور همچنين خود را به سطح آموزش ابتدايي جهاني رسانده است.
بانك جهاني با اعلام اين كه ايران موفقيتهاي خوبي در زمينه هاي مختلف داشته است، افزود: در عين حال اين كشور با چالشهاي عمده اي نيز روبرو است و نرخ بيكاري 12 درصدي مهمترين اين چالشها است.
بر اساس اين گزارش، زنان، جوانان تحصيل نكرده و نيروي كار فعال دو دهك پايين درآمدي بيشترين جمعيت بيكار اين كشور را شامل مي شوند.