وزير كار و امور اجتماعي:
5/2 ميليون نفر از جوانان كشور بيكار هستند
ايسنا: «فلسفه وجودي وزارت كار و امور اجتماعي تنظيم روابط كار و صيانت از نيروي كار است.»
دكتر سيدمحمدجهرمي  وزير كار و امور اجتماعي در جمع خبرنگاران با بيان اينكه در حدود 60 سال گذشته هنگام تاسيس اين وزارتخانه تمامي مردم، مجالس قبل و دولت ها از اين وزارتخانه با عنوان كار و اشتغال برداشت مي كردند، گفت: «با وجود اين در اين وزارتخانه دست اندركاران و مسئولان سابق از پذيرش مسئول سياستگذاري درمورد بازار پرهيز مي كردند.»
جهرمي با توجه به نرخ بيكاري در ايران تأكيد كرد: «حدود بيش از 5/2 ميليون نفر از جوانان كشور بيكار هستند كه در اين صورت تنظيم روابط كار و صيانت از نيروي كار با وجود بيكاري عظيم موجود، عملي نيست.»
وي تصريح كرد: «با دو نگاه مي توانيم وزارتخانه را بررسي كنيم.يك نگاه انتقادي و پرهيز از قبول سياستگذار بودن و ناظر بر مجموعه روند اشتغال و يا اينكه با قرار گرفتن در زير بار اين مسئوليت سنگين بتوانيم سياستگذار اين سازمان باشيم.»
وزير كار و امور اجتماعي ادامه داد: «بايد تحول عظيم در ساختار، رويه ها، نگاه ها و رويكردها نسبت به آينده در مسئله كار، روابط كار و اشتغال ايجاد شود تا از اين روي فعالانه زير بار اين مسئوليت بسيار سنگين  قرار گيريم.»
او با اشاره به اين مدت كوتاه چهار ساله براي اجراي اهداف گفت: «با توجه به اين موضوع بايد به منظور رشد اشتغال، توسعه اشتغال و پايداري اشتغال موجود به سمت نهادينه سازي پيش برويم.»
او ادامه داد: «بر اين اساس در برنامه وزارت كار و امور اجتماعي بايد تحولي عظيم با كمك مردم و مسئولان در ساختار مجموعه به وجود آيد.»
جهرمي درخصوص ادغام وزارت خانه هاي تعاون و كار و امور اجتماعي تصريح كرد: «در دولت گذشته لايحه اي در اين زمينه تنظيم شد اما به جهت اينكه به ثبت نرسيده بود به مجلس شوراي اسلامي ارسال نشد و از سوي ديگر كوچك سازي دولت و واحدهاي اداري، يكي از اهداف دولت نهم نيز محسوب مي شود كه در صورت تصويب دولت جديد به عنوان لايحه به مجلس ارائه داده شود.»
وزير كار و امور اجتماعي در زمينه تغيير معاونان و مسئولان اين وزارتخانه اظهار كرد: «در اين خصوص ابتدا رويكردها و اهداف در وزارت كارو امور اجتماعي براساس برنامه هاي ارائه شده روشن و مطرح مي شود كه در اين صورت هر يك از مسئولان كه منطبق با تحول عظيم در حال شكل گيري وزارتخانه باشند، همكاري خود را ادامه مي دهند.»
وي آموزش را حركتي بالنده و بسيار پراهميت در عرصه آموزش عالي، پرورش و مهارت دانست و عنوان كرد: «به دليل اينكه آموزش مهارت سهم به سزايي در آماده سازي نيروي انساني در به دوش گرفتن مسئوليت هاي جديد در جامعه دارد در زمينه مسير توسعه آموزش نقش مهمي ايفا مي كند.»