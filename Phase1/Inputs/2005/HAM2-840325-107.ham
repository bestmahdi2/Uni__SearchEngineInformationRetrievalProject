«پيتر چك» بهترين بازيكن فوتبال جمهوري چك شد
«پيتر چك » دروازه بان  اهل  جمهوري  چك  تيم  فوتبال  چلسي  انگليس  به  عنوان  بهترين  بازيكن  اين  كشور برگزيده  شد و توپ  طلايي  را كسب  مي كند.
به  گزارش  روز سه شنبه  خبرگزاري  رويترز از پراگ ، اين  بازيكن  23 ساله به عنوان  نخستين  دروازه باني  كه  جايزه  توپ  طلايي  را دريافت  مي كند، نقش به سزايي  در كسب  قهرماني  چلسي  در ليگ  برتر انگليس  پس  از پنجاه  سال  و راه يابي  اين  تيم  به  مرحله  نيمه  نهايي  جام  قهرمانان  باشگاه هاي  اروپا داشت .وي  با حضور در تيم  ملي  فوتبال  جمهوري  چك  در مسابقات  مقدماتي  جام جهاني  و تلاش  اين  تيم  براي  صعود به  مرحله  نهايي  عملكرد خوبي  از خود به  نمايش  گذاشته  است .
«يان  كولر» برترين  گلزن  تيم  ملي  چك  كه  در تيم  بروسيا دورتموند آلمان  بازي  مي كند و «ميلان  باروش » مهاجم  ليورپول  در مكانهاي  دوم  و سوم  بهترين  بازيكنان  فوتبال  جمهوري  چك  قرار گرفتند.