نگاه
جامعه شبكه اي
سمانه بامشاد
با ورود به قرن 21،  نظريات و ديدگاه هاي مك لوهان در حال پيوستن به حقيقت است.مك لوهان با طرح دهكده جهاني ورود فناوريهاي اطلاعاتي و ارتباطاتي را به ما گوشزد كرده است كه با وجود وسايل ارتباطاتي جهان دهكده اي بيش نيست.
كاستلز نيز در كتاب عصر اطلاعات خود با اشاره به نظريه جامعه شبكه اي مي گويد: جامعه شبكه اي محصول همگرايي سه فرايند تاريخي مستقل است كه اين سه فرايند از انقلاب اطلاعات كه ظهور جامعه شبكه اي را امكان پذير ساخته است، تجديد ساختار سرمايه داري و اقتصاد متكي به برنامه ريزي و متمركز در دهه هاي مختلف به اين سو با هدف غلبه بر تعارض هاي دروني اين دو نظام و اقتصادهاي فرهنگي دهه 1960 و 1970 است كه از ويژگي هاي اصلي جامعه شبكه اي، طرفداري از محيط زيست بوده كه در سراسر زمين چشم مي خورد.از نظر وي اقتصاد اطلاعاتي كه در آن بهره وري و رقابت ميان شركتها و بنگاه هاي تجاري و حوزه هاي اقتصادي بيش از هر زمان ديگر به دانش اطلاعات و تكنولوژي هاي لازم براي پردازش اين اطلاعات، به تكنولوژي مديريت و مديريت تكنولوژي متكي شدن است.اقتصاد جهاني در مقام يك واقعيت اجتماعي نو در دروني ترين هسته هاي شكل دهنده خود در برگيرنده فعاليتهاي استراتژيك مسلطي است كه قادرند در مقام يك واحد به هم وابسته و انواع كار و تكاپوي اقتصادي را در تراز جهاني به مورد اجرا درآورند.اقتصادهاي ملي و منطقه اي در نهايت متكي به نوعي اقتصاد جهاني هستند كه از طريق شبكه هاي اطلاعاتي و بازارها بدان وابسته اند و خصلت اين اقتصاد چنان است كه بخش ها و بازارها و افراد غني را به يكديگر متصل مي سازد و در يك چرخه توليد سود به همكاري وا مي دارد. كاستلز سياست را بر بال رسانه ها مي داند و مي نويسد: براي تسلط فرهنگ در جامعه ما نيازمند اتكا به واقعيت مجازي هستيم لذا افراد براي تاثيرگذاري بر روند تحولات ناگزير هستند از رسانه هاي حامل نمادهاي الكترونيك و بخصوص تلويزيون بهره برداري كنند.بنابراين پيامي كه از طريق رسانه هاي الكترونيكي انتقال پيدا مي كند به اقتصاد ماهيت رسانه و انباشت اطلاعات و داده ها با صورتي ساده برخورد مي كند.در اين جامعه زمان و مكان صورتي تازه يافته و با معاني سنتي تفاوتي آشكار خواهند داشت.در اين راستا زمان و مكان با انتقال آني اطلاعات داده ها و سرمايه ها و امكان ارتباط همزمان ميان افراد، تعيين كننده ارتباط و اتصال شخص به جامعه شبكه اي است.
بنابراين تكنولوژي ارتباطات و اطلاعات و امكان ظهور جامعه شبكه اي را فراهم آورده كه افراد و جوامع را در درون قالبهاي تازه هويت هاي تازه مي بخشد و تعاريف تازه اي از انسان عرضه مي كند.با اين حال خود شبكه دستخوش تغييرات دايمي الگوهاي جديد زيستن و حياتي است.دانيل بل  نيز براين باور است:جامعه اطلاعاتي بر خلاف جامعه پساصنعتي صرفاً بر مبناي تكنولوژي فكري شكل دهي شده است از اين رو در جامعه اطلاعاتي دو عنصر اطلاعات و معرفت از عناصر ساختاري هستند. پروفسور حميد مولانا نيز جامعه اطلاعاتي را نوعي اجتماع شبكه اي مي داند و آن را احتمالاً نوع جديدي از فردگرايي مي پندارد.به باور او، ظهور پديده به اصطلاح انفجار اطلاعات و جامعه اطلاعاتي يكي از حساس ترين مشكلاتي است كه جوامع از جمله جوامع اسلامي با آن روبرو هستند. لذا در مواجهه با عصر الكترونيك فرهنگ شفاهي- سنتي به عنوان نيروي عمده مقاومت در برابر سلطه فرهنگي رنگ مي بازد بنا بر اين مفهوم جامعه مدني در سرزمين هاي اسلامي براي ايجاد مقاومت كمتر در اين زمينه ايجاد شده است.