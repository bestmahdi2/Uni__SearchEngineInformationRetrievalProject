معرفي كتاب
پژوهشي تازه درباره موادمخدر
پژوهشي علمي كاربردي درباره مواد مخدر
پژوهشگر: علي اكبر بامري
تاريخ انتشار: بهار 1384
ناشر: وفاق
نوبت چاپ: اول
شمارگان: 3000 نسخه
قيمت: 24000 ريال
صفحات: 212 صفحه
پژوهش درباره موادمخدر با عنوان «پژوهشي علمي _ كاربردي پيرامون موادمخدر» در قالب كتابي منتشر و در دسترس علاقه مندان قرار گرفت.
اين پژوهش كه با مقدمه دكتر سيد حسين مير محمد صادقي رئيس دانشكده علوم قضايي و استاد دانشگاه شهيد بهشتي و دكتر سيد حسن اسعدي محقق در مسايل حقوقي و اجتماعي همراه شده است به مباحث متعددي درباره موادمخدر پرداخته و مخاطب را با فرآورده هاي آن به تفكيك آشنا ساخته است.
در بخش نخست اين كتاب كه پژوهشگر آن علي اكبر باصري مي باشد به آشنايي با موادمخدر و زيان هاي آن پرداخته و به صورت مجزا فرآورده هاي مواد افيوني و خطرات آن را براي خوانندگان گوشزد كرده است.
در بخش دوم اين كتاب قاچاق و عرضه موادمخدر با سير تاريخي، سابقه قانونگذاري در اين بخش و توسعه روزافزون آن مورد توجه قرار گرفته و بخش سوم نيز به تقاضا و مصرف موادمخدر پرداخته است. دربخش پاياني كتاب پژوهش علمي _ كاربردي درباره موادمخدر به بازدارنده هاي قانوني قاچاق و مصرف موادمخدر اشاره شده و درباره مقررات بين المللي مقررات داخلي و مجازات هاي جرايم مرتبط با موادمخدر نيز اشاره شده است.