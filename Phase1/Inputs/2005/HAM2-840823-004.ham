دور دنيا
جاده و مقررات ايمني
شرايط نامساعد آب و هوايي در كشور باعث كاهش ضريب ايمني رانندگان شده است.
پليس راه كشور با صدور اطلاعيه اي به رانندگان ناوگان مسافربري بين شهري توصيه كرده است: با توجه به كاهش ضريب ايمني تردد وسايل نقليه در جاده ها در چند روز اخير، ناشي از تغيير وضعيت و نامساعد شدن هوا و بارش باران و برف در برخي نقاط كشور و لغزندگي سطح جاده ها، براي پيشگيري از وقوع حوادث رانندگي به هشدارها و توصيه هاي زير و تذكرات ماموران در پليس راه توجه كامل مبذول داشته و مقررات راهنمايي و رانندگي و اصول ايمني را رعايت كنيد.
1 - همواره با سرعت مطمئنه حركت كنيد و از ارتكاب تخلفات حادثه ساز، سرعت غيرمجاز، سبقت غيرمجاز و تجاوز به چپ بپرهيزيد. 2 - قبل از حركت، از سالم بودن سيستم روشنايي، برف پاك كن، بخاري و آج دار بودن لاستيك چرخ ها و وجود زنجير چرخ اطمينان حاصل كنيد. 3 - در حالت خستگي و خواب آلودگي و با عجله و شتاب رانندگي نكنيد و از رانندگي بيش از 8 ساعت در شبانه روز جدا خودداري كنيد. 4 - به هنگام رانندگي در شرايط بارش برف و يخبندان سطح جاده ها حتما از زنجير چرخ استفاده كنيد. 5 - وسيله نقليه خود را به اشخاص فاقد صلاحيت نسپاريد و در آزاد راه ها در خط سوم سبقت نگيريد. 6 - در حين حركت با رعايت فاصله طولي مناسب نسبت به وسيله جلويي حركت كنيد و كاملا به محوطه جلو خود توجه داشته باشيد.
بديهي ست در صورت عدم رعايت موارد
فوق الاشاره ضمن برخورد قانوني با راننده متخلف وفق مقررات از ادامه حركت وسيله نيز جلوگيري خواهد شد.