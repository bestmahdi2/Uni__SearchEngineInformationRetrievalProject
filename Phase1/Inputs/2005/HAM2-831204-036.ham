معماري براي صنايع
حجم كنوني ابنيه كه بدنه صنايع زيربنايي، مادر و توليد كالايي موجود ايران را در خود جاي داده اند، بر ميليون ها متر مكعب فضاي ساخته شده بالغ مي شود. به استثناي بخش كوچكي از آن كه بر اساس اصول و مبناي قابل قبول و روز آمد فني به طور اعم و معماري به طور اخص بنا شده است، بخش اعظم آن را يا ابنيه كهنه،  فرسوده و از رده خارج قديمي تشكيل مي دهند يا اصولا به ساده ترين شكل و كم هزينه ترين مصالح ساختماني سر هم بندي شده اند.ابنيه از رده خارج صنايع قديمي ايرانند كه نه تنها از لحاظ ساختماني، بلكه از لحاظ فن آوري و ماشين آلات نيز كهنه و قديمي اند و نياز به نوسازي يا حتي دوباره  سازي گسترده دارند. بديهي است كه رسيدن به صنعت پيشرفته و روزآمد كه بتواند ضمن تامين نيازهاي به سرعت فزاينده بازار ملي، ورودي موفق و پايدار به بازارهاي جهاني داشته باشد، بدون تامين استانداردهايي كه در آن جنبه هاي مديريتي، زيست محيطي، مطالبات نيروي كار و حداكثر بهره وري رعايت شده باشد، ممكن نخواهد بود و اين امري است كه برخوردي مسوول و دورنگرانه را طلب مي كند.