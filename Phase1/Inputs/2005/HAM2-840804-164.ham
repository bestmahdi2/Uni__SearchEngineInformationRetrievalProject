نامزدهاي كسب توپ طلاي اروپا معرفي شدند
يوونتوس بيشترين تعداد بازيكن را در فهرست پنجاه نفري نامزدهاي دريافت جايزه توپ طلايي اروپا دارد.
بوفون، كامورانزي، كاناوارو، ويرا، ابراهيموويچ، ترزگه، امرسون و ندود نه بازيكن يووه كانديداي انتخاب بهترين بازيكن فوتبال اروپا در 2005 هستند.
ميلان نيز با درخشش پيرلو، مالديني، ديدا، كاكا و شوچنكو از پنج نامزد در اين فهرست برخوردار است.
فيگو و آدريانو از اينتر نيز جزو نامزدهاي كسب اين جايزه هستند.
مجله france football براساس نظرسنجي از روزنامه نگاران اروپايي، برنده توپ طلايي اروپا را انتخاب مي كند.
بالاك(بايرن مونيخ)، بكام(رئال مادريد)، كرگر(ليورپول)، چك(چلسي)، اتوئو(بارسلونا)، فورلان(ويارئال)، اوون(نيوكاسل)و رونالدو(منچستر يونايتد)به همراه چند ستاره ديگر فوتبال جهان بقيه نامزدهاي اين جايزه را تشكيل مي دهند.
رئال بدون بكهام
در آغاز نهمين هفته از لاليگا اسپانيا و درحالي كه بعد از گذشت هفته ها تيم ختافه با 17 امتياز در صدر جدول قرار دارد، تيم هاي رئال مادريد و بارسلونا امشب براي نزديكترشدن به رقيب به ميدان مي روند.
در بندر لاكرونيا تيم رئال مادريد ميهمان تيم ديپورتيو است.
در اين بازي ديويد بكهام و توماس گراوسن دو بازيكن كليدي رئال مادريد به دليل اخراج در بازي قبلي از حضور در اين ميدان محروم هستند.
تيم بارسلونا نيز در نيوكمپ به مصاف مالاگا مي رود. بارسلونا درحال حاضر از 8 بازي قبلي تنها 3 پيروزي به دست آورده و براي رسيدن به بالاي جدول كار دشواري را درپيش دارد.
در بازي هاي ديگر امشب اوساسونا با بيلبائو، مايوركا با سلتاويگو و بتيس با ويارئال ديدار مي كنند.