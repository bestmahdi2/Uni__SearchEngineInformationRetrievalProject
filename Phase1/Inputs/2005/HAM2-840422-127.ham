تسهيلات جديد براي متقاضيان وام ازدواج
ايسنا: رئيس ستاد پيوندهاي آسماني از راه اندازي دفتر روابط عمومي، پاسخگويي و رسيدگي به اشكالات وام ازدواج خبر داد و گفت: با راه اندازي اين بخش، وام ازدواج بدون پست مدارك هم اعطا مي شود.
مهندس حسين محمودي با بيان اين كه فعاليت روابط عمومي در جنب ستاد پيوندهاي آسماني از هفته آينده آغاز مي شود، افزود: زوج هاي جوان علاوه بر رفع اشكالات و پاسخ يابي سئوالات خويش با تحويل مدارك به روابط عمومي، براي اخذ وام در همان مكان در نوبت قرار گرفته و دعوتنامه براي آنها صادر مي شود.
وي با بيان اين كه كليه پرسنل روابط عمومي را بانوان تشكيل مي دهند، افزود: پيش بيني هاي لازم براي مراجعه روزانه 500 نفر به روابط عمومي انجام شده و هيچ گونه مشكلي از حيث نوبت بندي و صدور دعوتنامه وجود ندارد.
وي تصريح كرد: پست مدارك همچنان پا برجاست و راه اندازي روابط عمومي پاسخگويي و رسيدگي به اشكالات وام ازدواج در حقيقت ارائه خدمات بيشتر به زوج هاي جوان است.رئيس ستاد پيوندهاي آسماني كپي شناسنامه زوجين، عقدنامه، سند منزل، يك قطعه عكس هر يك از زوجين و فرم تقاضاي وام را از مدارك مورد نياز دريافت وام ازدواج عنوان كرد و گفت: زوج هاي جوان با تكميل و تحويل اين مدارك به همراه كد ملي ظرف مدت حدود يك ماه، وام يك ميليون توماني را به همراه 4 هزار تومان هديه از سوي اين ستاد تحويل مي گيرند.