توسعه سرمايه گذاري هاي مشاركتي در تهران
تفاهم شهرداري با سازمان گسترش و نوسازي صنايع براي ساخت پاركينگ هاي بزرگ طبقاتي در تهران
گروه شهري: اين هفته به دنبال تفاهم نامه اي ميان دكتر احمدي نژاد شهردار تهران با سازمان گسترش و نوسازي صنايع ايران قرارداد احداث پاركينگ طبقاتي با تيراژ 38 هزارمتر مربع در 6 طبقه و ظرفيت حدود 700 جاي پارك منعقد شد.
به گزارش خبرنگار ما انعقاد اين قرارداد كه مدت آن 30 ماهه واعتبار مورد نيازش بالغ بر 23 ميليارد تومان است در چارچوب لايحه مصوبه شوراي اسلامي شهر تهران در مورد پاركينگ هاي طبقاتي و بر مبناي دستورالعمل اجرايي تدوين شده توسط سازمان سرمايه گذاري و مشاركت هاي مردمي شهر تهران صورت گرفته است. در اين دستورالعمل ضمن تفكيك وظايف هريك از معاونت هاي شهرداري تهران كار انتخاب سرمايه گذار، عقد قرارداد و تعيين قدرالسهم قراردادهاي مشاركتي بر عهده سازمان سرمايه گذاري و مشاركت هاي مردمي شهر تهران گذاشته شده است.
خبرنگار ما به نقل از مهندس داود مددي مديرعامل سازمان سرمايه گذاري و مشاركت هاي مردمي شهر تهران مي نويسد: در اين هفته همچنين قرارداد يك پاركينگ طبقاتي ديگر در فلكه دوم تهرانپارس منعقد شده كه مساحت آن 21 هزار و 630 متر مربع بوده و برخوردار از حدود 2500 متر تجاري، 1100 متر رستوران و 18 هزار متر فضاي پارك در 6 طبقه است كه گنجايش پارك 600 خودرو را داراست.
وي مدت اين قرارداد را 24 ماهه با اعتباري حدود 16 ميليارد تومان ياد كرد و گفت: سازمان مشاركت ها مصمم است تا پايان خردادماه امسال قرارداد فضاهاي مشاركتي مجموعه يادمان سازه شامل هتل با زيربناي 97 هزار مترمربع، مركز تجارت بين المللي با زيربناي 183 هزار مترمربع به همراه مجموعه تجاري تفريحي 60 هزار مترمربعي و اعتباري بالغ بر 400 ميليارد تومان را به انعقاد برساند.
به گفته مددي اين قرارداد براساس مصوبات كميسيون ماده 5 منعقد شده و مدت آن 36 ماهه است.
وي يكي ديگر از پروژه هاي مشاركتي شهرداري را احداث مركز تفرجگاهي نور در منطقه 5(خيابان آيت الله كاشاني)نام برد كه شامل بوستاني به مساحت 74 هزار مترمربع، آكواريوم، موزه پرندگان، مجموعه فرهنگي شامل سالن هاي آمفي تئاتر، نمايش، كلاس هاي آموزشي و مراكز تفريحي، فرهنگي ويژه كودك و نوجوان و فروشگاهي براي عرضه مواد غذايي است كه در حال حاضر در مرحله انتخاب سرمايه گذار قرار دارد و بعد از عقد قرارداد، تا پايان احداث اين مجموعه به 36 ماه زمان نياز است.