تشكيل صف خريد براي سرمايه گذاري نيرو
گروه بورس: سرمايه گذاري نيرو روز گذشته تنها شركت حاضر در بورس بود كه فعالان بازار براي خريد سهام آن صف كشيدند.
به گزارش «همشهري» در اين روز 304 نفر در مراجعه به كارگزاري ها براي خريد دو ميليون و 756 هزار و 872 سهم اين شركت به ارزش 6/4 ميليارد ريال دستور خريد صادر كردند.كارگزاران بازارگردان هم طي روز گذشته سهام پنج شركت  از جمله سرمايه گذاري غدير، سرمايه  گذاري مسكن، نفت بهران، سايپا و سيمان هرمزگان را بازارگرداني كردند تا بازار متعادل شود.
بيشترين دستور فروشها روز گذشته پس از دو شركت سرمايه گذاري ساختمان و سرمايه گذاري غدير، براي شركت هاي سيمان فارس و خوزستان، كاشي اصفهان، لاستيك دنا و سيمان كارون صادر شد. همچنين كربن ايران و سرمايه گذاري رنا از جمله شركت هاي حاضر در جدول عرضه بودند.
اين گزارش حاكي است: 332 تقاضاي فروش،متعلق به دو ميليون سهم سرمايه گذاري ساختمان به ارزش 2/6 ميليارد ريال و 147 تقاضاي فروش نيز متعلق به يك ميليون و 383 هزار و300 سهم سرمايه گذاري غدير به ارزش 8/5 ميليارد ريال روز گذشته تحويل كارگزاري ها   شد.