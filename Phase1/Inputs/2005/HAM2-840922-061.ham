مراسم بزرگداشت خبرنگاران شهيددر حسينيه ارشاد
گروه اجتماعي: مراسم بزرگداشت خبرنگاران شهيد از سوي انجمن صنفي روزنامه نگاران، انجمن دفاع از آزادي مطبوعات و انجمن روزنامه نگارن جوان با حضور جمعي از فعالان سياسي و اصحاب مطبوعات، هم چنين انجمن صنفي عكاسان در حسينيه ارشاد برگزار شد.
در ابتداي اين مراسم علي حكمت نايب رئيس انجمن دفاع از آزادي مطبوعات گفت: ما به عنوان عضوي از جامعه رسانه اي كشور خواهان پيگيري علت اين حادثه هستيم. مشكلات جامعه ما با سخنراني حل نمي شود، بايد براي مشكلات به صورت ريشه اي چاره انديشي شود.در ادامه مراسم، علي مزروعي دبير انجمن صنفي روزنامه نگاران اظهار داشت: اين افراد سرمايه هاي ما بودند و بايد در جهت حفظ سرمايه هاي خود تلاش بيشتري كنيم.
مزروعي با بيان اين كه مردمي كه سوار هواپيما مي شوند به سيستم اعتماد دارند كه اين كار را انجام مي دهند، گفت: ما به جاي اين كه رشد كنيم در حال سوزاندن سرمايه هاي اجتماعي  هستيم و نمي دانم با اين كار به كجا مي خواهيم برويم.
محسن كديور نيز در سخناني گفت: بخش دردآور اين فاجعه اين است كه انسان در خانه بنشيند و خانه آتش بگيرد و دردآورتر اين است كه از خانواده نيروهاي نظامي باشي و به دست عزيز خود به صورت غيرعمدي از بين بروي.