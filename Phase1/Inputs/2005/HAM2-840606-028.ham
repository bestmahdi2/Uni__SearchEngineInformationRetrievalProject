تعداد تماشاگران و فروش فيلم ها سير صعودي دارد
آمارهاي  مركز تحقيقات  و مطالعات  سينمايي  از مقايسه  تعداد بينندگان  و ارقام  فروش  هاي  سال  82 و 83 نشانگر افزايش  25 درصدي  بينندگان  و رشد 46 درصدي  فروش  فيلم  ها در سال  83 است .
به  گزارش  روابط عمومي  معاونت  امور سينمايي  و سمعي  و بصري  وزرات  فرهنگ  و ارشاد اسلامي، مطابق  اطلاعات  سينمايي  اين  معاونت ، سال  82 تعداد 254 فيلم  سينمايي  اكران  اول  و دوم  تهران  و شهرستان ها به  نمايش  درآمده  كه  اين  رقم  در سال  83 به  282 فيلم  رسيده  است.
  تعداد 13ميليون  و 52 هزار و 800 نفر در سال  82 در سراسر كشور از فيلم  هاي  روي  پرده  ديدن  كرده اند كه  اين  رقم  در سال  83 با 25 درصد افزايش ، به  16 ميليون  و 337 هزار و 412 نفر رسيد.
همچنين  در سال  1382 فروش  ريالي  فيلم  هاي  اكران  شده  در سراسر كشور به ميزان  69 ميليارد و 560 ميليون  و 90 هزار ريال  ثبت  شده است  كه  اين رقم  نيز در سال  1383 با افزايش  46 درصدي  فروش  به  ميزان  101 ميليارد و 912 ميليون  و 145 هزار ريال  رسيده  است.
 اين  گزارش  حاكي  است  آمارها و نتايج  اوليه  مركز تحقيقات  و مطالعات  سينمايي  در 5 ماه  نخست  امسال  نسبت  به  سالهاي  82 و 83 نيز افزايش  قابل  ملاحظه اي  را به  لحاظ تعداد بيننده ، اكران  فيلم  ها و رقم  فروش  نشان  مي دهد و پيش  بيني  مي شود روند كاهش  تعداد بينندگان  و ارقام  فروش  كه  از سال  83 متوقف  شد به  سير صعودي  خود همچنان  ادامه  دهد.