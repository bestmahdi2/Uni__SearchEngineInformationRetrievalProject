دربازديد از خطوط 3 و 4 متري تهران مطرح شد:
فاينانس 2 ميليارد دلاري مجلس راه حل كاهش ترافيك
خيابان، ماشين و ترافيك واژه هايي تكراري هستند كه هر روز با آنها سرو كار داريم. بارها در ترافيك و لابه لاي صف ماشين ها ايستاده  ايم، زماني كه خسته از محل كار باز مي گشتيم يا زماني كه خواب مانده و دير به محل كار رسيده ايم، درست در همين زمان ها ترافيك، خيابان و ماشين غير قابل تحمل مي شوند و به دنبال راه فراري از آن هستيم. چند سالي بيشتر از احداث قطار زيرزميني درون شهري بخوانيد مترو نگذشته و در همين مدت ا ين وسيله نقليه جايگاه خوبي بين پايتخت نشينان پيدا كرده است. در صورتي كه مترو اصلي ترين وسيله نقليه براي يك عده از ساكنان تهران است، بهتر است بدانند كه با راه اندازي خطوط جديد مترو تعداد سفرهاي روزانه مترو از مرز6 ميليون سفر در روز خواهد گذشت. البته اين اتفاق منوط به اختصاص فاينانسي از سوي مجلس به مترو تهران است.
مهندس محسن هاشمي در بازديد اعضاي كميسيون اصل 90 مجلس شوراي اسلامي از بخشي از خط 2 مترو تهران حد فاصل ايستگاه بهارستان تا ايستگاه در دشت، دروازه شميران، امام حسين و مسير خط 4 تا ايستگاه دروازه دولت ابراز اميدواري كرده است تا با اختصاص فاينانس 2ميلياردي مجلس به مترو تهران خطوط 6 و 7 مترو به نتيجه برسد.
وي با بيان اين كه مترو تهران بايد در 3فاز ساخته شود،گفت: فاز يك به طول 90 كيلومتر رو به اتمام بوده و بودجه فاز 2 نيز از طريق مجلس، دولت، شهرداري و شوراي شهر در اختيار ما قرارداده شده و ساخت اين خطوط را آغاز كرده ايم و در خصوص خط 3 و 4 و توسعه خطوط 1 و2 به تجريش و شرق تهران نيز در حال تعامل با مجلس بوده و اطلاعات دقيقي را در اختيار نمايندگان مردم در مجلس قرارداده  ايم تا با مترو آشنايي پيدا كرده و ما نيز بتوانيم برنامه سوم خود كه رسيدن به 8 خط مترو در تهران است را به نتيجه برسانيم.
هاشمي از احداث مترو در شهرك هاي اقماري هشتگرد، كرج و مهرشهر خبر داد و گفت: موضوع شهرك هاي اقماري در استانداري تهران مطرح شده و در حال حاضر نيز در حال بحث با شهرك هاي اقماري هستيم كه ساخت اين خطوط را در آنجا آغاز كنيم كه فعلا شهرك هاي اقماري كرج، مهرشهر و هشتگرد در حال انجام است. وضعيت ورامين نيز با راه آهن قابل حل است و موضوع شهريار و پرديس نيز در صورت به نتيجه رسيدن در مذاكرات آتي اعلام خواهدشد.
رئيس كميسيون عمران مجلس شوراي اسلامي نيز از اختصاص بيش از 2 ميليارد دلار اعتبار براي احداث خطوط مترو تهران و حومه خبر داد و گفت: اين اعتبار پس ازتصويب مجلس شوراي اسلامي از محل صندوق ذخيره ارزي يا فاينانس، در اختيار مديريت شهري قرار مي گيرد. اعتبارات شهرداري معمولا از محل درآمدهاي اين سازمان تامين مي شود لذا به منظور رفع مشكلات ترافيك و توسعه خطوط مترو در تهران و حومه و با هدف ايجاد تسهيلات لازم در رفت و آمد مردم اين اعتبار از سوي مجلس شوراي اسلامي اختصاص خواهد يافت. وي با اعلام حمايت مجلس از مديريت شهري براي رفع مشكلات ترافيكي، افزود: با گسترش خطوط مترو در حومه، حدود 3 يا 4 ميليون مسافر مي توانند به سهولت به تهران رفت و آمد كنند.