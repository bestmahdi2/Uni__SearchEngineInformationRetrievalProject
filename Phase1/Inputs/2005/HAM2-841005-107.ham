الظواهري: هنوز بخش هايي از افغانستان در اختيار طالبان است
ايسنا: در يك نوار صوتي كه توسط شبكه تلويزيوني العربيه پخش شد، ايمن الظواهري فرد شماره دو القاعده، با ستايش طالبان مدعي شد كه هنوز بخش هاي زيادي از افغانستان توسط طالبان كنترل مي شود.
به گزارش خبرگزاري رويترز، گوينده اين نوار صوتي كه همانند نوارهاي پيشين به الظواهري نسبت داده شد، گفت: طالبان هنوز بخش هاي زيادي از شرق و جنوب افغانستان را در كنترل خود دارند و به طور قاطعانه در حال مبارزه عليه كفار و مستكبرين هستند.شبكه تلويزيوني العربيه تنها بخش مختصري از اين نوار را پخش كرد. به نظر مي رسيد كه اين نوار نسبت به نوارهاي پيشين كه به الظواهري نسبت داده مي شد، كيفيت صوتي پايين تري دارد.