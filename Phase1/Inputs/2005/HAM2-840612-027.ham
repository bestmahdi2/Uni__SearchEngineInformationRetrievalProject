فرهنگسراها
خانه فرهنگ شيخ هادي: بد نيست سري به خانه فرهنگ شيخ هادي زده و از نمايشگاه گرافيك ديدن كنيد. اين نمايشگاه شامل 65 اثر نقاشي، تصويرسازي، طراحي پارچه و پوستر هنرجويان هنرستان عروه الوثقي، امروز از ساعت 9 الي 12 و از ساعت 15 الي 19 در اين مركز واقع در خيابان ولي عصر(عج)،  نرسيده به جمهوري، كوچه وزيري، كوچه شهيد سخنور برپا مي شود. علاقه مندان مي توانند جهت كسب اطلاعات بيشتر با شماره تلفن هاي8 – 66498587 تماس حاصل فرمايند.
فرهنگسراي اقوام: اگر به آشنايي به آئين هاي قومي و فرهنگي عاميانه، ضرب المثل ها و ادبيات داستاني اقوام علاقه مند هستيد، حتما با فرهنگسراي اقوام تماس بگيريد. همايش لهجه ها و گويش هاي محلي روز پنج شنبه، هفدهم شهريور ماه ساعت 17 با حضور استادان مجرب دانشگاه و سخنراني دكتر فرهنگ جهانبخش برگزار مي شود. همچنين به منظور شكوفايي خلاقيت نوجوانان و جوانان، كارگاه خلاقيت ذهن در اين فرهنگسرا برگزار مي شود. اين كارگاه نيز روز سه شنبه، پانزدهم شهريور ماه ساعت 9 صبح با حضور كارشناسان برگزار مي شود. علاقه مندان مي توانند جهت كسب اطلاعات بيشتر با شماره تلفن 66237470 تماس بگيرند.
فرهنگسراي دانشجو: نمايشگاه گروهي نقاشي آبرنگ در فرهنگسراي دانشجو برگزار مي شود.فاطمه گوهريان، رحمان منفردپور و سوده ذاكر تا 17 شهريور با تعداد 30 اثر و موضوع طبيعت، پذيراي بازديد علاقه مندان در نگارخانه شفق هستند.علاقه مندان جهت بازديد مي توانند از ساعت 9 تا 13 و 14 تا 19 به نشاني: خيابان سيدجمال الدين اسدآبادي، خيابان 21، پارك شفق، فرهنگسراي دانشجو مراجعه كنند. تلفن: 88554016
كتابخانه علامه جعفري: به مناسبت ولادت حضرت  ابوالفضل العباس(ع)مسابقه كتابخواني با عنوان علمدار كربلا در كتابخانه علامه جعفري برگزار مي  شود. اين مسابقه 16 الي 24 شهريور ماه برگزار مي شود و به نفرات برتر، جوايز نفيسي اهدا خواهد شد. علاقه مندان براي دريافت كتاب و سئوالات مي توانند به نشاني: بلوار آيت الله كاشاني، خيابان حسن آباد، كوچه چهارم مراجعه كنند.
سازمان فرهنگي - هنري شهرداري تهران: پنجمين جشنواره سراسري شعر جوان – شب هاي
شهريور – همزمان با روز جوان و در آستانه روز شعر، در هفته پاياني شهريور برگزار مي شود. عبدالجبار كاكايي، دبير پنجمين جشنواره سراسري شب هاي شهريور، با بيان اين مطلب از حضور صدها نفر از شاعران جوان كشور در اين جشنواره خبر داد. وي گفت: به رغم تاخير در اعلام فراخوان جشنواره طي چند روز، بيش از 200 نفر از شاعران جوان از اقصي نقاط كشور آثار خود را به دبيرخانه ارسال كردند و پيش بيني مي كنيم كه تعداد شركت كنندگان از يكهزار نفر و شمار آثار از 3 هزار اثر بگذرد.