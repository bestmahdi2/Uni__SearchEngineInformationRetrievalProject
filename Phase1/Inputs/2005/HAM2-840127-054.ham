از سوي مؤسسه شهيد آويني و هيأت اسلامي هنرمندان:
فيلم هاي برگزيده سال 83 معرفي شدند
هيات  اسلامي هنرمندان  و موسسه  فرهنگي  هنري  شهيد آويني  از ميان  فيلم هاي  مسابقه  و ميهمان  بيست  و سومين  جشنواره  فيلم  فجر، 12 فيلم  را حائز شرايط مطلوب  دانست  و از ميان  آنها، چهار فيلم  را برگزيد.
به  گزارش  هيات  اسلامي هنرمندان ، فيلم هاي  خيلي  دور خيلي  نزديك ، پشت  پرده  مه ، مرزي  براي  زندگي  و جنگ  كودكانه  عنوان  فيلم هاي  برگزيده اين  هيات  و موسسه  فرهنگي  هنري  شهيد آويني  است .
بشارت  منجي ، بيدار شو آرزو، بيد مجنون ، پيك نيك  در ميدان  جنگ ، زخم  زيتون ، شكوفه هاي  سنگي ، مرثيه  برف ، و يك  تكه  نان  عنوان  ديگر فيلم هايي  است  كه  حايز شرايط مطلوب  شدند.
در مراسم  تقدير از فيلم هاي  برگزيده  كه  پنجشنبه  شب  برگزار شد، لوح  سپاس و 4 سكه  بهار آزادي  براي  نگارش  فيلمنامه  و كارگرداني  فيلم  خيلي  دور خيلي نزديك  به  رضا ميركريمي  اهدا شد.
همچنين  لوح  سپاس  و سه  سكه  بهارآزادي  به  پرويز شيخ  طادي  براي  فيلم پشت  پرده  مه ، لوح  سپاس  و دو سكه  بهار آزادي  به  رضا اعظميان  براي  ساخت فيلم  مرزي  براي  زندگي  و لوح سپاس  و دو سكه  بهار آزادي  به  ابوالقاسم  طالبي براي  فيلم  جنگ  كودكانه  اهدا شد.
در اين  مراسم  همچنين  به  حسن  بنيانيان  رئيس  حوزه  هنري  سازمان  تبليغات اسلامي ، بخاطر ايجاد بستري  مناسب  براي  توليد فيلم هاي  خيلي  دور خيلي  نزديك ، مرزي  براي  زندگي  و بيد مجنون ، لوح سپاس  هيات اسلامي  هنرمندان  و موسسه  فرهنگي هنري  شهيد آويني  اهدا شد.
سيد عليرضا سجادپور، مدير اجرايي هيات اسلامي هنرمندان در گفت وگو با خبرنگار سينمايي مهر در ارتباط با همكاري هيات اسلامي هنرمندان با موسسه فرهنگي هنري شهيد آويني جهت برگزاري مراسم برگزيدگان سينماي 83 گفت: هيات اسلامي هنرمندان به عنوان يك تشكل هنري ساليان بسياري است كه در قبال رخ دادن فعاليت هاي فرهنگي عكس العمل مناسبي دارد. يكي از رخدادهاي فرهنگي جدي در عرصه سينما جشنواره فيلم فجر است كه همه ساله مورد ارزيابي هيات اسلامي قرار مي گيرد.
وي با تاكيد براين كه هيات اسلامي هنرمندان جشنواره فيلم فجر را بهار و نوروز سينماي ايران مي داند گفت: نمي توانيم نسبت به اين امر بي تفاوت باشيم. البته با اين نگاه كه سينماي ما بايد به سينماي ملي، آرمانگرا و هدفمند نزديك تر شود.
سجاد پور خاطر نشان ساخت: توليدات هنري ما بايد با صحبت هاي مقام معظم رهبري منطبق باشد. ايشان نگاهي اصولي به هنر داشته اند، بنابراين ما موظف هستيم بر اساس مجموع صحبت هاي ايشان طرح هاي اجرايي مناسبي تهيه كنيم. از سوي ديگر موسسه فرهنگي- هنري شهيد آويني در سال هاي گذشته نشان داده كه نسبت به مسائل هنري ديد منطقي داشته و كارهاي مناسبي ارائه داده است. در كل بايد اشاره كنم كه همكاري تشكل هاي اصول گرا مي تواند مثمرثمر باشد.
وي در ادامه گفت: بيشتر علاقمند بوديم مراسم برگزيدگان سينماي 83 را در سالروز شهادت آويني برگزار كنيم. به دليل اين كه شهيد آويني يك پرچم، تابلوي راهنما و يك علامت است، ما موظف هستيم از نظريات مرتضي آويني در توليدات اصيل هنري بهره ببريم.
وي در پاسخ به اين سئوال كه سينماي 83 را چه طور ارزيابي مي كنيد، گفت: اگر سينماي 83 را با سينماي هشت سال پيش مقايسه كنيم از رشد خوبي برخوردار بوده، ولي اگر با سينماي 82 ارزيابي كنيم، متوجه افت مي شويم. بعد از رشد خوب سينماي ما در سال 82 انتظار مي رفت كه سال 83 بهتر از سال قبل باشيم، ولي اين اتفاق نيافتاد. به نظرم سينماي ايران جاي پيشرفت دارد، نبايد از اين امر غافل شد.