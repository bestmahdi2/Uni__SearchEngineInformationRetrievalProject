رهبر حماس:
مسجدالاقصي تنها با نبرد آزاد مي شود
ايسنا: رهبر عالي رتبه  حماس اعلام كرد، مسجدالاقصي تنها با نبرد آزاد مي شود.
به گزارش آسوشيتدپرس، محمود الزهار، رهبر عالي  رتبه حماس به 100 تن از حاميان اين جنبش در خان يونس واقع در جنوب شهر غزه گفت: مسجدالاقصي با مذاكره آزاد نمي شود بلكه اين مسجد تنها با يك نبرد آزاد مي شود و پروردگار اين پيروزي را به بندگانش نويد داده است.
زهار در حالي كه پشت به تصوير 9 تن از شهداي حماس ايستاده بود، درخواست وزارت داخلي فلسطين براي خلع سلاح گروههاي مبارز فلسطيني را مضحك خواند.
زهار اظهار داشت: مقامات در وزارت داخلي پس از عقب نشيني دشمن صهيونيستي گفتند ظرف دو هفته گروه هاي مبارز را خلع سلاح مي كنند.
وي هشدار داد، عقب نشيني اسرائيل هيچ تضميني نداده كه اين رژيم به نوار غزه حمله نمي كند يا مجددا اين نوار ساحلي مديترانه را به اشغال خود در نمي آورد.رهبر عالي رتبه حماس گفت: ما نمي توانيم معتقد باشيم آنها عقب نشيني مي كنند و باز نمي گردند به همين دليل ما مي گوييم مقاومت نمي تواند متوقف شود.
وي همچنين با انتقاد از سازمان آزادي بخش فلسطين(ساف)گفت: پس از عقد معاهده اسلو ساف ضعيف شد.