يك فرمانده مسلمان ارتش بوسني از اتهام جنايات جنگي تبرئه شد
ايرنا: يك فرمانده پيشين مسلمان ارتش بوسني ديروز از اتهامات مربوط به قتل عام غير نظاميان كروات در طول جنگ بوسني، كه از سال 1992 تا 1995 ادامه داشت، تبرئه شد.
به گزارش آسوشيتدپرس از لاهه، قضات در دادگاه جنايات جنگي سازمان ملل كه دستور آزادي صفر خليلويچ 53 ساله را صادر كردند، اعلام داشتند كه بازپرسان نتوانستند ثابت كنند كه وي فرمانده نيروهايي بوده است كه در روستاهاي گاربوويچا و اوزدول دست به كشتار مردم زدند.
قاضي دادگاه لاهه اعلام كرد كه اين دادگاه، متهم را گناهكار نشناخت او را از اتهام قتل تبرئه كرد.