پرسه در كوچه هاي اصفهان
زهرا مهدي پور- اصفهان، تركيبي است از نظام هاي گوناگون حركتي كه هر يك ميدان گرانشي ويژه خويش و در نتيجه انتظام هماهنگ خاص خود را توليد مي كنند، درون الگوي جامعي در يكديگر تنيده كه پيچيدگي و در هم بودنشان تنها با فرش هاي بزرگ باغ نما سنجيده مي شود...!
كوچه هاي باريك تر دو ترازه به پهناي دو يا سه متر پخش و پراكنده مي شوند، اين كوچه هاي باريك كه به شكرانه ديوارهاي بلند دو طرف هميشه سايه گيرند، حتي در تابستان هم مسيرهاي خنك عبور و مرور پياده اند. محله، همچون پهنه برگي، مجهز به كلافي از رگبرگ هايي است كه سبب مي شوند تاروپود محل از هم نگسلد، حركت در ميان بافت، مفاهيمي كلي را ارائه مي دهد كه اصالت و ارزشي ازلي دارند و نمايانگر نمونه اي از جامعه انساني هستند.
بافت شهر و اجزاي آن معنايي دارند كه گاه اين معنا از وراي سيماي شهر و پاسخي كه شهروند اصفهان آن زمان، با رفتار خود بدان مي دهد، براي ما بازگو مي شود. يكي از نكات مهم، بحث بين فرديت و اجتماع است. نگاهي به بافت مسكوني اصفهان نشان مي دهد كه در عين متن بودن، جداسازي به گونه اي است كه استقلال آنها را تقويت مي كند؛ شيوه آميختن فضاها به گونه اي است كه مي توان آنها را چون بخش هايي پي درپي انگاشت و در عين آنكه هيچ گونه گسستگي ندارند، همواره به دنبال هم مي آيند، هر چند كه به لحاظ كاركرد متفاوت باشند. با پررنگ شدن، برتري فضا در نقطه اي از بافت نمايان مي شود، ولي در نقاطي ديگر فضا شكل و فريبندگي خود را از دست مي دهد و به تبيين بافت كلي مي پردازد.با نگاهي ژرف به بخش هايي از اين فضا همچون بافت هاي مسكوني كه خود را نيازمند گفتار و ادبيات نمي يابند، در مي يابيم كه آنها نيز هويتي مشخص را نمايان مي سازند.اگر از گفته هاي گفته شده درباره خانه هاي ايراني بگذريم و از وراي اصول مطرح شده قبلي كه بي شك جايگاه مهمي نيز دارند به بازبيني بپردازيم، مي توانيم دريابيم كه هر خانه مسيري متفاوت بين قطب هاي تفاوت گذاري و همگن سازي، بين فرديت و جمعيت را دنبال مي كند و از اين رو، آگاهانه خود نمايي مي كند و نيز آگاهانه صرفنظر مي كند، به گونه اي كه هويت فضايي و دروني كردن و نمود خانه ها نتيجه روند پيچيده اي است، رو به مفهوم خانه اي از آن خود. در اينجا با نوعي ناخود آگاهي تاريخي رو به رو هستيم به گونه اي كه شيوه رفتار ساختمان ها درست در مرز بين فضاي داخلي و خارجي است يا به عبارت ديگر چگونگي تعامل آنها با فضاي عمومي و خصوصي.
فرم به نشان دادن محتوا كمك مي كند و گاهي وقت ها ايجاز به دستيابي به هدف هاي از پيش تعيين شده كمك مي كند؛ انباشتي شهري به مثابه واحدهاي منسجم و متكي به هم كه امكان توسعه پايدار در آينده را به وجود مي آورند. يكپارچه كردن تفاوت ها با ايده آميختن كاركردها و طراحي عناصري كه مي توانند كيفيت و ويژگي هاي خود را در آينده تعديل كنند و حسي را القا مي كنند كه حجم نوعي مامن است.دروني كردن فضايي كه كاملا داخلي نيست و مي كوشد بين داخل و ظاهر خارجي نوعي درجه بندي و وابستگي متقابل به وجود آورد؛ فضايي كه در نهايت با ويژگي هاي اقليمي اش تعريف مي شود؛ فضايي كه صميميت را با روزنه و ديد از كل تركيب مي كند و اين اهداف درون گرايانه نقشي اساسي در توصيف هويت فضا بازي مي كنند.
مكالمه اي واقعي و عيني كه در عين حال نشانگر منطق معمارانه است؛ با حركت در بافت، همواره خود را در فضاي خاص آن مي يابيم، مجموعه اي كه به نوعي يك ويژگي فرامتني را شكل داده است و همه اينها نشانگر نوآوري آن زمان است و....
اين شهر گفتني هاي فراوان دارد و آموزه هاي بسيار براي معماران.