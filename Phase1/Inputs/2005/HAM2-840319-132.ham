پياده روهاي شهر براي تردد افراد سالم هم مناسب نيست
مهر: رييس ستاد بهسازي معابر شهر تهران گفت: ساماندهي و بهسازي معابر و پياده روهاي شهر تهران در اولويت برنامه هاي شهرداري قرار دارد.
مهندس سعيد شاكر افزود: مديريت شهري تلاش كرده طي دو سال گذشته نسبت به مناسب سازي معابر بويژه براي تردد معلولان و جانبازان اقدامات موثري صورت گيرد.
وي با تاكيد بر اينكه وضعيت فعلي معابر و پياده روهاي شهر تهران براي رفت و آمد افراد سالم هم مناسب نيست، تصريح كرد: يكي از مشكلات فعلي در ساماندهي معابر، اختلاف در ساخت و سازهاي قديمي و كنوني است كه باعث شده سطح همسان و مناسبي را شاهد نباشيم.
وي گفت: اگر بتوان سطح معابر و پياده روها را به گونه بهسازي كرد كه امكان تردد آسان و بدون مشكل براي شهروندان سالم فراهم شود، به نوبه خود اقدام موثري صورت داده ايم، زيرا وضعيت بسيار خراب تر از آن چيزي است كه فكر مي كنيم.
شاكر درخصوص اينكه طرح واحدي براي ساماندهي معابر شهر تهران به كار گرفته مي شود، توضيح داد: امكان استفاده از يك طرح واحد براي همه معابر و پياده روهاي شهر ميسر نيست، بلكه به تناسب موقعيت هر منطقه بايد پياده روها را بهسازي نمود.زيرا يك معيار كلي را نمي توان براي همه معابر شهر تهران پياده و اجرا كرد.