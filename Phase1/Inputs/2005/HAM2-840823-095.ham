تدابير كره شمالي در پيشگيري از آنفلوانزاي   پرندگان
ايرنا: وزارتخانه هاي بهداشت و كشاورزي كره شمالي در حال اتخاذ تدابير گسترده اي براي پيشگيري از شيوع بيماري آنفلوانزاي طيور در اين كشور هستند. اين تدابير به ويژه در مناطق مرزي اين كشور با چين كه آلوده به آنفلوانزاي طيور است، اتخاذ شده است.
انجام آزمايش هاي پزشكي و اجراي تدابير قرنطينه و بازرسي از مناطق مرزي و همچنين هشدار به مردم براي پيشگيري از شيوع آنفلوانزاي طيور، جمع آوري اطلاعات و آمار و توزيع آن بين شهرها و استان ها از جمله تدابير و اقدامات دولت كره شمالي در اين زمينه محسوب مي شود. كره شمالي مهرماه نيز تدابيري براي آگاه كردن مردم از اين بيماري اتخاذ كرد و هشدارهايي را به  مردم و ارگان هاي ذي ربط براي پيشگيري از شيوع گسترده بيماري داد. كره جنوبي اعلام  كرده است پيونگ يانگ را براي مقابله با آنفلوانزاي طيور ياري مي كند.