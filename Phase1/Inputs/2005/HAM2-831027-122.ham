چراغ هوشمند ترافيك
ايسنا: مديرعامل شركت كنترل ترافيك تهران با اشاره به اين كه تعدادي از چراغ هاي هوشمند كنترل مركزي بنا بر تشخيص پليس راهنمايي و رانندگي به صورت دستي عمل مي كنند، گفت: اين امر برنامه ريزي كنترل مركزي يكپارچه را دچار اختلال كرده است. وي افزود: نيروهاي راهنمايي و رانندگي مستقر در تقاطع هاي شهر، به جز آموزش در دانشكده هاي مربوطه، از ديگر آموزشها به ويژه نحوه استفاده از سيستمهاي نوين بي بهره اند و اين كمبود منجر به بروز مشكلاتي در كنترل ترافيك مي شود. وي گفت: براي رفع اين مشكل پيشنهاد ارائه واحد درسي، كارآموزي و يا كار عملي آزمايشگاهي را براي نيروهاي راهنمايي و رانندگي ارائه كرده است.