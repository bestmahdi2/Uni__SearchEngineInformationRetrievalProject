معاون برنامه ريزي آموزش و پرورش:
بازنشستگي زودرس در آموزش و پرورش اجرا شود
فارس: معاون برنامه ريزي و توسعه مديريت آموزش و پرورش گفت: پيشنهاد آموزش و پرورش اين است كه براي كاهش نيروي مازاد، حداقل يك بار بازنشستگي زودرس در آموزش و پرورش اجرا شود.
شهاب الدين غندالي در گفتگو با خبرنگار اجتماعي فارس افزود: نيروي مازاد در آموزش و پرورش به تعداد زيادي نيست اما به دليل نقل و انتقال مداوم به تهران، اين ميزان افزايش پيدا مي كند. وي اضافه كرد: آموزش و پرورش با سياستهايي كه دارد در صدد كاهش نيروهاي مازاد در اين سازمان است. غندالي اظهار داشت: در حال حاضر آموزش و پرورش طرح بازنشستگي زودرس با 25 سال سن و 30 روز حقوق را مدنظر دارد كه اين پيشنهاد را به مجلس ارائه كرده است و در صورت تصويب آن خيلي از مشكلات آموزش و پرورش حل خواهد شد.