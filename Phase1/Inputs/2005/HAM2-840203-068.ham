تلاش برخي شركت هاي ايراني براي خريد شركت خودروسازي ام. جي. روور انگليس
گروه اقتصادي: با انتشار اخباري در مورد ورشكستگي شركت خودروسازي ام. جي. روور انگليس كه به دليل تخلف مالي برخي از مديران اين شركت رخ داده است پس از شكست تلاش يك شركت خودروسازي چيني براي خريد اين كارخانه هفته گذشته گزارش هايي در مورد تلاش برخي شركت هاي ايراني براي خريد آن منتشر شد.
به گزارش خبرنگار ما بحران مالي شركت ام. جي. روور در پي انتشار گزارش هايي در مورد عدم توان اين شركت در پرداخت بدهي خود به نمايندگي هاي شركت رخ داد.
بر اساس گزارش هاي منتشر شده از سوي منابع انگليسي برخي مديران اين شركت با برداشت هاي مالي غير معمول از دارايي هاي اين شركت موجب كسري حساب داراي هاي شركت ام. جي. روور شده اند.
در پي بروز اين بحران شركت يادشده از دولت انگليس خواستار پرداخت كمك مالي شد كه مقامات دولتي با پرداخت اين مبلغ مخالفت كردند.
ديروز خبرگزاري جمهوري اسلامي به نقل از سفارت جمهوري اسلامي ايران در لندن اطلاعيه اي در مورد شايعات تلاش برخي شركت هاي ايراني براي خريد شركت ام . جي. روور منتشر كرد.
سفارت  جمهوري  اسلامي ايران  در لندن  روز پنجشنبه  تلاش  صنايع  خودروسازي ايران  را براي  خريد شركت  «ام . جي . روور» تأييد، ولي  برخي  گزارشهاي  رسانه اي  در اين باره  را نادرست  خواند.
روابط عمومي سفارت  ايران  در اطلاعيه اي  نوشت : با انتشار اخبار بحران  در شركت  خودروسازي  روور مقامهاي  ذيربط جمهوري  اسلامي  ايران  تصميم  گرفتند نسبت  به  بررسي  وضع  اين  شركت  به  منظور استفاده  از امكانات  آن در جهت  تقويت  صنعت  خودروسازي  ايران  و گسترش  بازار و استفاده  از تكنولوژي  برتر اقدام  كنند.
«اين  تصميم  به ويژه  از آن جهت  اتخاذ شد كه  پيش  از اين  و در خلال  چند سال اخير دو قرارداد با بخش  مونتاژ و كارخانه  موتورسازي  روور براي  خريد تكنولوژي  و توليد موتور در ايران  صورت  گرفته  بود.»
بر اساس  اين  اطلاعيه ، قرارداد اول  را شركت  خصوصي  «دستان » و قرارداد دوم  را شركت  «سايپا» دنبال  مي كرد.
روابط عمومي سفارت  ايران  در لندن  نوشت : بنا بر اين  مقامهاي  ذيربط و دست اندركار اين  تصميم  را گرفتند تا به  جاي  دنبال  كردن  آن دو قرارداد موضوع  در قالب  كلي  و با در نظر گرفتن  كليه  امكانات  روور و گزينه هاي  مختلف بررسي  شود.اين  روابط عمومي  افزود: مراتب  در هفته  جاري  به  مقامهاي  ذيربط انگليسي  اطلاع  داده  شد و قرار است  بين  متخصصان  ذيربط كشورمان  و اداره كننده  روور مذاكراتي  صورت  گيرد.
در اين  اطلاعيه  هدف  از بررسي  اوضاع  شركت  روور و گزينه هاي  مختلف  «تقويت صنعت  خودروسازي  كشور» ذكر شده  است .روابط عمومي سفارت  ايران  در پايان  اطلاعيه  خود، اخبار منتشره  در برخي رسانه ها را «ناصحيح  و غير دقيق » دانست  و تأكيد كرد كه  اين  اطلاعات  به  نقل از منابع  غير موثق  و خارجي  بوده  است .
روزنامه  «ديلي  تلگراف » در گزارش  مفصلي  در اين باره  نوشت : مسئولان  ارشد انگلستان  در چندين  نوبت  با مقامهاي  دولت  ايران  با اميد به  انجام  معامله اي  جهت  جلوگيري  از ورشكستگي  شركت  روور ملاقات  كردند. در صورتي كه  معامله اي  با ايران  انجام  مي گرفت،  توليد روور مي توانست  به  دو برابر افزايش  و به  لحاظ آن از ورشكستگي  نجات  پيدا كند.
يكي  از مقامهاي  بلند پايه  انگليسي  به  ديلي تلگراف  اظهار داشت  كه  «پاتريشيا هيوت » وزير صنايع  اين  كشور در سال  جاري  شش  ديدار با سفير ايران  در لندن  داشته  است  تا تلاش  كند اين  معامله  انجام  پذيرد.اين روزنامه  انگليسي  افزود: «محمد حسين  عادلي » سفير ايران  در لندن  موضوع  انجام  معامله  با روور را در ديدارهايي  با «جك  استراو» وزير خارجه  نيز درميان  گذاشته  است .
يكي  از سخنگويان  وزارت  امور خارجه  انگليس هرگونه  نقش  جك  استراو در مذاكرات  مربوط به  روور را تكذيب  كرد.