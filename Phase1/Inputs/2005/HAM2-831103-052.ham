موافقت دولت باافزايش سرمايه گذاري در بخش گردشگري در برنامه چهارم توسعه
گروه اجتماعي: دولت با پرداخت سهم پيش بيني شده خود در برنامه چهارم توسعه براي سرمايه گذاري در بخش ميراث فرهنگي و گردشگري موافقت كرد.
رئيس سازمان ميراث فرهنگي و گردشگري گفت: «موافقت همه جانبه دولت با تامين سهم خود براي سرمايه گذاري در بخش ميراث فرهنگي و گردشگري نشان از تغيير سياست هاي نظام نسبت به اين بخش دارد و اهتمام نمايندگان مجلس اين گام نيمه تمام را كامل مي كند.» معاون رييس جمهور با انتقاد از كم توجهي به بخش ميراث فرهنگي وگردشگري در سالهاي گذشته از موافقت دولت با رشد سرمايه گذاري در اين بخش در نخستين سال برنامه چهارم توسعه خبرداد وآن را گامي بلند براي خروج از دايره بسته گذشته وورود به عرصه تازه اي در اين زمينه دانست.
به گزارش ميراث خبر،سيد حسين مرعشي رويكرد جديد نظام براي تقويت ظرفيت هاي گردشگري و ميراث فرهنگي را فرصتي طلايي براي به كارگيري تمامي امكانات موجود در جهت شكوفايي اين بخش برشمرد و افزود: «نمايندگان مردم بهتر از دولت و هر مقام ديگري به كاستي هاي بي شمار اين بخش ها در حوزه هاي انتخابي خود واقف هستند و هر گامي كه در اين زمينه برداشته شود نتيجه  آن توسعه اقتصادي و شكوفايي فرهنگي اجتماعي مناطق مختلف كشور خواهد بود.»