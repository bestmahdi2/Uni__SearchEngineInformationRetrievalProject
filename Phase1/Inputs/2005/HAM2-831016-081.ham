25 ميليارد دلار واردات
24 ميليون و 346 هزار تن كالا به ارزش 25 ميليارد و 616 ميليون و 400 هزار دلار در نه ماهه سال جاري وارد كشور شد كه اين رقم در مقايسه با مدت مشابه سال گذشته از نظر وزن و ارزش به ترتيب 7 و 7/32 درصد افزايش نشان مي دهد.
براساس اين گزارش متوسط قيمت هر تن كالاي وارداتي در اين مدت 1052 دلار بود كه در مقايسه با نه ماهه سال گذشته 24 درصد افزايش داشت.
اقلام عمده كالاهاي وارداتي در نه ماهه امسال شامل لوازم و ماشين آلات صنعتي مكانيكي 4 ميليارد و 810 ميليون دلار، مواد اوليه پلاستيك با 900 ميليون دلار، مواد شيميايي 836 ميليون دلار، جرثقيل و ماشين آلات راه سازي و كشاورزي 662 ميليون دلار، روغن خوراكي 628 ميليون دلار، ماشين آلات نساجي چرم 407 ميليون دلار، محصولات دارويي 385 ميليون دلار، كاغذ و مقوا 381 ميليون دلار بوده است.