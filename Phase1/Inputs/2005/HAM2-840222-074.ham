پيش بيني كاهش تقاضاي نفت
گروه اقتصادي: با اعلام نظر سازمان جهاني انرژي در مورد كاهش تقاضاي مصرف نفت در سه ماهه آخر سال جاري ميلادي ديروز بار ديگر قيمت هاي نفت خام روبه كاهش گذاشت.
در گزارش اين سازمان با تاكيد بر كاهش مصرف در آمريكا و چين تاكيد شده كه ميزان تقاضاي نفت اوپك نيز 100 هزار بشكه كاهش مي يابد و به 2/29ميليون بشكه در روز مي رسد. پيش بيني كاهش مصرف در چين و آمريكا دو موتور محرك قيمت در بازار جهاني نفت موجب شد تا ديروز قيمت نفت سبك شاخص بازار نيويورك 57 سنت كاهش يابد و 50/51دلار براي تحويل در ماه آينده معامله شود.
نفت برنت درياي شمال نيز 45 سنت كاهش يافت و 98/50دلار معامله شد.
در گزارش سازمان جهاني انرژي عليرغم اين نشانه هاي اميدواركننده براي مصرف كنندگان اما نشانه هاي نگراني نيز آشكار است. اين سازمان به عدم نقش جدي اوپك، در بازار نفت به دليل فقدان مازاد توليد در اين سازمان تاكيد كرده است.
شل در يادآوران
با جدي شدن حضور چين در حوزه بزرگ نفتي يادآوران كه دو شركت نفتي اين كشور دوم مصرف كننده انرژي در جهان به شدت علاقمند به حضور در طرح توسعه آن است، بحث حضور يك شريك خارجي در اين طرح نيز داغ شده و نمايندگان شركت شل كه از مدتي پيش به حضور در اين طرح ابراز تمايل كرده بود مذاكراتي با طرفهاي ايراني انجام داده اند.
اگرچه برخي نارضايتي وزارت نفت از عدم واگذاري شركت بازل از سوي شل به عنوان يكي از سهامداران آن را به عنوان عاملي در احتمال عدم پيشرفت تلاشهاي شل براي پيوستن به اين طرح قلمداد كرده اند اما به طور قطع اگر شرايط به گونه اي باشد كه قيمتهاي پيشنهادي شل منافع بيشتري براي كشورمان فراهم كند، در اين زمينه امكان بررسي حضور شل وجود دارد.