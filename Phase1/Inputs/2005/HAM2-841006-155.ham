متكي وارد كابل شد
ايرنا: منوچهر متكي  وزير امور خارجه  جمهوري  اسلامي ايران  ديروز در صدر هيأتي  وارد كابل  پايتخت  افغانستان  شد و در فرودگاه  مورد استقبال  معاون سياسي  وزارت  امور خارجه  اين  كشور قرار گرفت .
در اين  سفر موسي  قرباني  عضو هيات  رئيسه  مجلس  شوراي  اسلامي  و نيز رئيس  ستاد پشتيباني  امور افغانستان ، متكي  را همراهي  مي كنند.
وزير خارجه  ايران  قرار است  با حامد كرزاي  رئيس  جمهوري  اسلامي افغانستان ، محمد يونس  قانوني  رئيس  مجلس  شوراي  ملي ، عبدالله  عبدالله  وزير امور خارجه  و برخي  مقامات  اين  كشور ديدار و گفت وگو كند.
اين  نخستين  سفر منوچهر متكي  وزيرخارجه  ايران  به  افغانستان  از زمان تصدي  وزارت  خارجه  است .