سود موتورسازان به 7/12 ميليارد ريال رسيد
گروه بورس: ميزان سودخالص موتورسازان تراكتورسازي در بهار امسال به رقم 7/12 ميليارد ريال رسيد.
به گزارش خبرنگار ما اين شركت درآمد خالص هر سهم خود را براي سال مالي جاري 702 ريال پيش بيني كرده بود كه طي 3 ماه نخست امسال توانست به ازاي هر سهم 211 ريال كنار بگذارد و بر اين اساس 30 درصد بودجه را محقق سازد.
بنابر اين گزارش، موتورسازان تراكتورسازي در بهار امسال، 98 ميليارد ريال درآمد حاصل از فروش و 4/73 ميليارد ريال بهاي تمام شده كالاي فروش  رفته داشته است.
اين گزارش نشان مي دهد: پيش بيني عملكرد امسال شركت در مقايسه با عملكرد واقعي سال مالي قبل آن به ترتيب به لحاظ فروش 18 درصد افزايش، بهاي تمام شده كالاي فروش رفته 13 درصد افزايش، سود عملياتي 24 درصد افزايش و سود پس از كسر ماليات يك درصد كاهش داشته است.