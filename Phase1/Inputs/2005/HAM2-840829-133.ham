فوتبال بوندس ليگا
بايرن مونيخ با پيزارو از شكست گريخت
خبرنگار همشهري: در آغاز هفته سيزدهم بوندس ليگا، بايرن مونيخ كه در خانه بيلفلد ميهمان بود، درست در ثانيه هاي پاياني با زدن گل دوم بازي به حريف شكست را با پيروزي عوض كرد. بيلفلد در دقيقه 60 با گل «بواكي» دروازه بايرن مونيخ را گشود، اما مهاجم ناآرام بايرن «كلوديو پيزارو» با فرصت طلبي ابتدا در دقيقه 82 زننده گل تساوي تيمش بود و سپس با ضربه اي عالي در برگشت از سوي دروازه بان آرمينيا بيلفلد توپ را به قعر دروازه تيم ميزبان دوخت تا بايرن همچنان به صدرنشيني خود ادامه دهد. در ساير بازي هاي ديروز وردربرمن نزديك ترين رقيب بايرن در صدر جدول با 6 گل ولفسبورگ را خرد كرد. دورتموند با دو گل اسمولارك هرتابرلين را شكست داد. كايزرسلاترن در ورزشگاه اختصاصي خود با نتيجه 3 بر يك بازي را به نورنبرگ واگذار كرد.
نتايج ساير بازي ها
ماينز 2 _ اينتراخت فرانكفورت 2-كلن 2 _ شالكه 2-بورسيا مونشن گلادباخ يك _ بايرلوركوزن يك
برنامه بازي هاي امروز
هامبورگ _ دويسبورگاشتوتگارت _ هانوفر