مدارس تهران داراي مربي بهداشت مي شوند
گروه علمي فرهنگي: كارشناس  مسئول  بهداشت  سازمان  آموزش  و پرورش  شهر تهران  گفت : در سال  تحصيلي  جاري ، اجراي  طرح «مربيان  بهداشت» در مدارس  فاقد مربي  بهداشت  در تهران آغاز شد.به گزارش ايرنا سهيلا تبريزي  افزود: مربيان  بهداشت  براساس  اين  طرح  كه  با اعتبارات  درون  سازماني  اجرا مي شود، وارد مدارس  فاقد مربي  بهداشت  شده  و بهداشت  را به  دانش آموزان  آموزش  مي دهند.وي  خاطرنشان  كرد: اين  مربيان  بهداشت  در خصوص  تغذيه  سالم ، نحوه  پيشگيري  از بيماريها، رعايت  بهداشت  فردي  و محيط  به  دانش آموزان  آموزش هاي  لازم  را ارائه  خواهند داد.اين  كارشناس  افزود: مربيان  بهداشت  ضمن  آموزش  بهداشت ، معاينات  اوليه  را بر روي  دانش آموزان  انجام  مي دهند كه  اين  معاينات  شامل  معاينه  چشم ، گوش ، دندان ، پوست ، قد و وزن  است .تبريزي  ادامه  داد: دانش آموزان  همچنين  در زمينه  تيروئيد، كم خوني  و قلب  نيز مورد بررسي  و معاينه  قرار مي گيرند.وي  يادآور شد: بعد از معاينه  پزشكي ، چنانچه  بيماري هاي  تيروئيد، كم خوني  و مشكلات  قلبي  در آنان  تشخيص  داده  شود به  مراكز درماني  دولتي  و خصوصي  ارجاع  داده  خواهند شد.
اين  كارشناس  افزود: اميدواريم  آموزش هاي  مربيان  بهداشت  در خصوص  رعايت  نكات  بهداشت  فردي  و محيطي  در دانش آموزان  تأثيرات  لازم  را داشته  باشد و علاوه  بر افزايش  آگاهي  بهداشتي  آنان ، باعث  افزايش  سلامتي  دانش آموزان  شود.