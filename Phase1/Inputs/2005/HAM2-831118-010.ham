سرنوشت جريمه هاي ديركرد وام
inn-به دنبال فتواي مراجع تقليد مبني برحرمت اخذ جرايم ديركرد وام هاي بانكي، شوراي پول و اعتبار چندي پيش كميته اي براي رسيدگي و اصلاح اين مصوبه تشكيل داده كه هنوز نتيجه آن اعلام نشده است.
حذف ربا از سيستم بانكداري و توجه ويژه به فتواي مراجع تقليد مبني بر حرمت اخذ ديركرد از وام ها و تسهيلات بانكي، از مهمترين خواسته هاي استفاده كنندگان از تسهيلات بانكي است كه بايد بانك مركزي و شوراي پول و اعتبار هر چه سريع تر در اين خصوص تصميم نهايي خود را اتخاذ كنند تا توليد در شرايط فعلي، بيش از اين ضربه نخورد.
دكتر علي قنبري عضو شوراي پول و اعتبار، چندي پيش در همين خصوص با استقبال از فتواي مراجع تقليد درباره ديركرد وام هاي اعطايي بانك ها به توليدكنندگان تصريح كرد: دريافت جريمه دير كرد دراين برهه از زمان به مصلحت نيست.
وي افزود: بانك هاي كشور باتوجه به رسالتي كه برعهده دارند، به جاي اعمال برخوردهاي قهري بايد از روش هاي تشويقي استفاده كنند.