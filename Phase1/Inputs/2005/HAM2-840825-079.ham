هشدار به افراد سيگاري در حال ترك
پك  عميق به سيگار ممنوع
گروه دانش و فناوري ـ مرتضي اسلام زاده: مجله معتبر انجمن پزشكي ايالات متحده(jama)در گزارشي آورده است كه كم كردن مصرف سيگار مي تواند شانس مبتلا شدن افراد سيگاري را به سرطان ريه كاهش دهد. هر چند كه ترك سيگار بهترين راه حل است، اما پژوهشگران در دانمارك به اين نتيجه رسيده اند كه حتي كمتر كشيدن سيگار به نسبت، خطر ابتلا به سرطان ريه را كمتر مي كند. اما افراد سيگاري كه مصرف سيگار خود را نصف مي كنند خطر ابتلا به سرطان در آن ها نصف نمي شود! به گفته دكتر نينا گاد فردسن از بيمارستان دانشگاه دولتي كپنهاگ در دانمارك، ميزان ابتلاي اين افراد به سرطان نمي تواند 50 درصد كاهش پيدا كند و دليل  آن نيز اين است كه اگرچه افراد سيگاري تعداد سيگارهايي را كه مصرف مي كنند كاهش مي دهند، اما چون پك هاي عميق تري مي زنند، از ميزان دودي كه به داخل ريه خود فرو مي برند كم نمي كنند. دكتر گادفردسن مي افزايد: افراد سيگاري اي كه تعداد سيگارهايي را كه مي كشند به نصف كاهش مي دهند، خطر ابتلاي خود به سرطان ريه را نه 50 درصد، بلكه 25 درصد كاهش مي دهند. بنابراين خطر كمتر مي شود، ولي نه به نسبت كاملا مساوي و مستقيم با كاهش مصرف سيگار. يعني اگر افراد سيگاري قبلا 20 نخ سيگار مي كشيدند، حال ميزان آن را به 10 نخ كاهش دهند. در حقيقت اين افراد معادل 15 عدد سيگار مي كشند. كاهش در مصرف سيگار، ريسك مبتلا شدن به سرطان ريه را كم مي نمايد، ولي هنوز مدركي در دست نيست كه اين مهم را به اثبات برساند.
منبع: انجمن پزشكي آمريكا