بازي هاي ورزشي غرب آسيا
رقابت در صدر جدول مدال ها فشرده تر شد
خبرنگار همشهري: در پايان چهارمين روز از سومين دوره بازي هاي ورزشي غرب آسيا رقابت كشورها در جدول توزيع مدال ها فشرده تر شد. حالا جدا از ايران و سوريه، كويت و قطر ميزبان با درخشش ورزشكاران خود به اين دو كشور نزديك شده اند و صدرنشيني در جدول مدال ها دست به دست مي شود. در پايان بازي هاي روز سوم سوري ها با دو مدال طلاي بيشتر بالاتر از ايران ايستادند. در پايان بازي هاي چهارمين روز، تيم هاي وزنه برداري و ژيمناستيك ايران به كار خود خاتمه دادند. بولينگ كه هم نخستين حضور آسيايي خود را تجربه مي كرد در پايان رقابت هاي اين رشته بدون مدال ماند.
تيم شيرجه كشورمان در آغاز مسابقات شيرجه توسط قائم ميرابيان به يك مدال برنز رسيد. وي در تخته يك متر پس از قهرمانان قطر و كويتي قرار گرفت. بقيه شيرجه روهاي ما امروز گام به بازي ها مي گذارند. با ورود قهرمانان دووميداني و شمشيربازي به صحنه بازي ها به نظر مي رسد مدال آوري كاروان ورزشي ايران تداوم  يابد. در ورزش هاي گروهي هنوز زود است كه راجع به كسب قهرماني تيم هاي فوتبال، واليبال و هندبال قضاوت كنيم. اين سه رشته تاكنون خوب پيش رفته اند.