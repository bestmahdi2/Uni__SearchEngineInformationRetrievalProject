نخستين كنفرانس حوادث رانندگي برگزار مي شود
نرخ كشندگي آسيبهاي جاده اي در كشورهاي در حال توسعه رو به افزايش است
گروه اجتماعي: در شرايطي كه نرخ كشندگي آسيبهاي جاده اي در كشورهاي پردرآمد روبه كاهش گذاشته است، اين نرخ در كشورهاي در حال توسعه(بخصوص در آسيا)به سرعت در حال افزايش است به طوري كه صدمات و جراحات مرتبط با تصادفات سومين علت اصلي از دست رفتن عمر در سراسر جهان خواهد بود.
براساس آخرين گزارش سازمان جهاني بهداشت، صدمات ناشي از حوادث جاده اي و رانندگي، به طور تقريبي مسئول يك سوم از بار بيماران حاد در بسياري از بيمارستانهاي كشورها با درآمد كم تا متوسط مي باشد.
با توجه به رقم تخميني 3/1ميليون مرگ در سال به دليل آسيب هاي ناشي از ترافيك جاده اي نبايد فرصت حفظ اين همه زندگي را به راحتي از دست داد.
براساس اين گزارش نخستين كنفرانس بين المللي حوادث رانندگي و جاده اي از سوي دانشگاه تهران با همكاري سازمانهاي مرتبط با هدف شناسايي پتانسيل ها و برنامه هاي موجود و راهكارها، براي حل معضل سوانح رانندگي و ايجاد بستري مناسب براي تعامل دست اندركاران در سطح ملي و بين المللي در تاريخ 30 آذر ماه سال جاري برگزار مي شود.
عمده ترين محورهاي اين كنفرانس عبارتنداز، ايمني راه و خودرو، مقررات و نقش پليس، نجات و فوريتهاي پزشكي است.
همچنين بررسي ريشه هاي روان شناختي حوادث، ابعاد جامعه شناختي، جايگاه مسايل آموزشي و تربيتي و مديريت سوانح و هماهنگي سازمانهاي مرتبط از ديگر محورهاي اين كنفرانس مي باشد.