برگزيدگان جشنواره تئاتر ميثاق معرفي شدند
مراسم اختتاميه پنجمين جشنواره تئاتر ارتش با نام ميثاق، با رويكرد رشد و تعالي هنر در هنر دفاع مقدس، به همت سازمان عقيدتي سياسي ارتش جمهوري اسلامي ايران در محل سالن آمفي تئاتر مجموعه فرهنگي - هنري پرواز برگزار شد.
به گزارش روابط عمومي ارتش، اين جشنواره كه در سطح نيروهاي مسلح و با شركت نمايش  هايي از ارتش، سپاه، وزارت دفاع و پشتيباني نيروهاي مسلح و نيروي مقاومت بسيج برگزار شد، پس از هشت روز رقابت و با اعلام بيانيه هيات داوران به كار خود پايان داد.
بر اين اساس، نمايش پايان نامه، از لشكر 16 زرهي قزوين در بخش جشنواره جشنواره ها موفق به اخذ رتبه نخست نمايش برتر، تنديس جشنواره، ديپلم افتخار و جايزه نقدي شد.
در اين مراسم همچنين در بخش هاي كارگرداني، نمايشنامه نويسي، طراحي پوستر و بروشور، موسيقي، طراحي صحنه، بازيگري زن و مرد و بخش جشنواره جشنواره ها، از رتبه هاي اول تا سوم هر بخش با اهداي تنديس، ديپلم افتخار و جايزه نقدي تقدير به عمل آمد.