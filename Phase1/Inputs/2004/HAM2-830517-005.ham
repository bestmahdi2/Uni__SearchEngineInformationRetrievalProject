دانشگاه قم
* تاريخچه: اين دانشگاه در سال 1359 تحت عنوان مدرسه عالي تربيتي قضايي طلاب قم تأسيس شد و سپس به عنوان دانشگاه قم تغيير نام داد.
دانشگاه با مساحت يك ميليون و 400 هزار متر مربع در جنوب شرقي شهر قم واقع گرديده است. اين مركز آموزش عالي در دو مجموعه آموزش مستقل(خواهران و برادران)در مكاني به وسعت 100 هزار متر مربع در قالب ساختمان مركزي، فضاهاي آموزشي و كمك آموزشي و رفاهي فعاليت مي كند.
* امكانات تحقيقاتي و مطالعاتي:
دانشگاه فاقد تقسيم بندي دانشكده اي بوده و داراي 13 گروه آموزشي شامل گروه آموزشي حقوق، حقوق خصوصي، فقه و مباني، فلسفه و كلام،  علوم قرآني، تربيتي، زبان و ادبيات فارسي، زبان و ادبيات عرب، زبان انگليسي، معارف اسلامي، فيزيك، رياضي و تربيت بدني است.
* كتابخانه مركزي
كتابخانه دانشگاه داراي 50 هزار و 380 عنوان كتاب فارسي و 4780 كتاب غيرفارسي بوده و زيربناي ساختمان آن حدود 18 هزار متر مربع برآورد مي شود.
دانشگاه در سه مقطع كارشناسي، كارشناسي ارشد و دكتراي تخصصي در رشته هايي چون آموزش ديني و عربي، رياضي، زبان انگليسي، فارسي، رياضي، فقه و مباني حقوق اسلامي، فلسفه وحكمت اسلامي، علوم و قرآن و حديث،  تربيت بدني و علوم ورزشي، حسابداري، حقوق، كامپيوتر، مهندسي صنايع، الهيات و … به تربيت دانشجو مي پردازد. در اين دانشگاه به ازاي هر 20 نفر دانشجو، يك نفر عضو هيأت علمي وجود دارد.
امكانات و خدمات دانشجويي
* امكانات آموزشي و كمك آموزشي
دانشگاه داراي آزمايشگاه فني و مهندسي، آزمايشگاه فيزيك و شيمي و 10 واحد تحقيقاتي و آموزشي و لابراتوارهاي زبان بوده و مجهز به واحد رايانه، كارگاه رايانه و سايت اينترنتي است.
* خوابگاهها
دانشگاه داراي دو خوابگاه پسرانه و يك خوابگاه دخترانه است كه در آن دانشجويان روزانه و شبانه اسكان داده مي شوند.
* امكانات ورزشي
دانشگاه داراي سالن هاي ورزشي ژيمناستيك، كشتي، بدنسازي، تنيس روي ميز و سالن ورزشي چند منظوره، زمين هاي ورزشي شامل زمين چمن فوتبال، هندبال، واليبال، بسكتبال و ايستگاه تندرستي است.
* نشاني: قم، جاده قديم اصفهان.