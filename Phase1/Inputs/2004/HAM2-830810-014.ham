رتبه دوم رضا دانشمير، دفتر حركت سيال 
چشم اندازي مجرد در ميان محيطي سبز
ايده شكل دهنده طرح، خط ممتد و سيالي است كه با حركت خود منظره اي مفهومي را در درون پروژه ايجاد كرده و توپوگرافي جديدي را براي مقطع ساختمان تعريف مي كند؛ اين خط فصل مشترك كليه واحدهاست.
سازماندهي فضا هاي داخلي تمام واحد ها به صورت خطي بوده، از طريق طرح جعبه باريك و كشيده اي tool bar كه در سراسر واحد استقرار يافته تامين مي شود؛ بنابراين تمام عملكرد ها و امكانات رفاهي و تاسيساتي مورد نياز يك واحد مسكوني در اين جعبه جاي گرفته و آپارتمان هايي با فضاي باز از شمال تا جنوب پيشنهاد مي شود. امكان ايجاد حريم هاي خصوصي از طريق صفحات كشويي جاسازي شده در درون اين جعبه ممكن شده، به فضاي داخلي هر واحد چهره اي پويا و سيال با امكان سازماندهي بر اساس نحوه زندگي و خواست هر فرد مي بخشد.
با توجه به موقعيت درختان گردو در حريم 60 درصد، بلوك مسكوني در اين ناحيه باز شده و در جهت حفظ آنها فضايي خالي در نظر گرفته شده است؛ اين فضا رابط ميان باغ شمالي و درختان سبز موجود در محوطه مجموعه است.
مجموعه از شمال 3 متر عقب نشيني داشته، امكان برقراري ارتباط بصري فضاهاي عمومي واحد ها به پارك شمالي مهيا مي شود.