دريافت وجه اجباري هنگام ثبت نام مدارس ممنوع است
مرتضي  حاجي  در بخشنامه اي  به  سازمان هاي  آموزش و پرورش  سراسر كشور با تصريح  اينكه  دريافت  كمك  از متقاضيان  ثبت  نام  بايد با اطلاع  رساني  نيازهاي  مدرسه  و بدون  تعيين  رقم  باشد، تاكيد كرد:  دريافت  كمك  نبايد به  هيچ  وجه  شرطي  براي  پذيرش  و ثبت  نام  دانش آموزان  تلقي  شود.
به  گزارش  روابط  عمومي  وزارت  آموزش و پرورش ، در اين  بخشنامه  تصريح  شده  است  به  رغم  توصيه هاي  موكد و مكرر در خصوص  رعايت  رضايت  كامل  اوليا از دريافت  كمك هاي  مردمي  موضوع  ماده  11 قانون  شوراي  آموزش و پرورش ، متأسفانه  گزارش هايي  از تعداد اندكي  از مدارس  كه  اين  مهم  را به  خوبي ، رعايت  نكرده اند دريافت  مي شود كه  دستاويزي  براي  زير سؤال  بردن  تلاش هاي  مؤمنانه  انبوه  همكاران  فرهنگي  و به  ويژه  مديران  مدارس  خواهد شد.
طبق  بند 2 اين  بخشنامه ، شركت  در كلاس ها و فعاليت هاي  فوق  برنامه  نيز كاملاً داوطلبانه  است  و نبايد به  صورت  الزامي  مطرح  شود.
وزير آموزش و پرورش  در بند سوم  اين  دستورالعمل ، سازمان هاي  آموزش و پرورش  استان ها را مكلف  كرده  است  چنانچه  وقت  فراغت  مدرسه  در اختيار برنامه هاي  مكمل  آموزشي  است  با شفافيت  كامل ، به  اوليا اطلاع  رساني  شود، كه  اولا ثبت  نام  در آن  برنامه  كاملاً اختياري  است  و ثانياً حساب  آن  از ثبت  نام  در برنامه  درسي  مدرسه  جداست .