پرده
رويت حكم
مسعود كيميايي 40 سال است كه در سينماي ايران فعاليت كرده و هميشه نامش و كارهايش با سرو صدا و حواشي فراواني روبه رو است. آخرين ساخته كيمياييسربازهاي جمعه هم از اين قاعده مستثني نبود. فيلمي كه تيتراژش را سه كارگردان درجه يك و نامي بسازند وقتي دير به جشنواره برسد و بعد از جشنواره در اكران عمومي هم كوتاه شود، حتما آنقدر حواشي دارد كه نام كيميايي مدت ها با سربازهاي جمعه اش سر زبان ها باشد و بعد از يك وقفه بسيار كوتاه كيميايي دوباره خبرساز شده است. فيلم جديد او از همين هفته در شمال كشور كليد مي خورد. فيلمي كه نام حكم را يدك مي كشد و با انبوه ستاره هاي سينما از همين الان روزهاي داغ اكران را به انتظار نشسته است. شايد پر سر و صداترين خبر در مورد اين فيلم به اولين همكاري آقاي بازيگر با كيميايي برگردد. عزت الله انتظامي بازيگر فيلم جديد كيميايي در كنار خسروشكيبايي كه هر كدامشان به تنهايي يك فيلم را نجات مي دهند خبر از يك فيلم ديدني مي دهند. ليلا حاتمي، بهرام رادان، مريلا زارعي و پولاد كيميايي را به جمع اين دونفر اضافه كنيد تا متوجه اين جذابيت شويد. فيلمبرداري حكم كه بعد از شمال در تهران ادامه خواهد يافت را عليرضا زرين دست، فيلمبردار با تجربه سينماي ايران بر عهده دارد و فيلم محصول كارگاه آزاد فيلم است. عكسبرداري حكم به وسيله دوربين ديجيتال و آنالوگ به صورت همزمان توسط بابك برزويه انجام مي شود. ازهمين حالا براي ديدن حكم لحظه شماري كنيد.