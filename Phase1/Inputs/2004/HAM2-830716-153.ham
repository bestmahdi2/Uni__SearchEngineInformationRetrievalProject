شهردار منطقه 6 تهران:
ايمني پارك ها نتيجه تعامل مديريت شهري و نيروي انتظامي است
پاسگاه پليس پارك بوستان شفق در منطقه 6 توسط مهندس فرجي شهردار منطقه و با حضور مدير كل انتظامي و اجرائيات شهرداري تهران گشايش يافت.
مهندس فرجي شهردار منطقه 6 در مراسم افتتاح اين پاسگاه اظهار داشت: استقرار نيروهاي اجرائيات و انتظامي شهرداري در بوستانها با هدف تامين و افزايش امنيت و آرامش خاطر خانواده ها و شهروندان در بوستانهاي شهري و ترغيب آنان به استفاده از فضاهاي عمومي و همچنين حفظ سلامت و نشاط اين اماكن صورت مي گيرد.
وي تصريح كرد: در پي تعامل مديريت شهري و نيروي انتظامي، بوستانها از لوث افراد مزاحم پاكسازي شد و امروزه شاهد هستيم كه شهروندان زمان بيشتري از اوقات فراغت خود را در بوستانها سپري مي كنند.