دو كودك ژاپني پس از 4 روز زنده از زير آوار خارج شدند
پس  از چهار روز از زمين لرزه  شديد در ژاپن ، امدادگران  اين  كشور روز چهارشنبه ، يك  زن  و دو كودك  خردسالش  را زنده  از زير آوار خارج  كردند.
به  گزارش  خبرگزاري  فرانسه  از توكيو، ده ها امدادگر در شهر «ناگوكا» يكي  از شهرهايي  كه  بشدت  بر اثر زمين لرزه  8/ 6 ريشتري  آسيب  ديده  است ، با كنارزدن  خاك  و سنگ  توانستند اين مادر و دو كودكش  را كه  در خودرو گرفتار شده  بودند، بيرون  بياورند.
براساس  اين  گزارش ، امدادگران  اين  مادر 39 ساله  را كه  روز شنبه به  هنگام  وقوع  زمين  لرزه  شديد در خودرو خود به  همراه  دختر سه  ساله  و پسر دو ساله اش  زير آوار مانده  بود، براي  مراقبت  و مداواي  احتمالي  به  بيمارستان  منتقل كردند.
زمين  لرزه  شديد ژاپن  دست كم  31 كشته  برجاي  گذاشت .
گزارش هاي  منتشر شده  نشان  مي دهد كه  مرگ  بيش  از يك  سوم  جان  باختگان  زمين لرزه  اخير در ژاپن  ناشي  از شوك هاي  رواني  و فشار روحي  بوده  است .
روزنامه  نيهون  كيزاي    گزارش  داد: مرگ  12 نفر از اين  جان  باختگان  به  علت  شوك  رواني  بوده  كه  سكته  به  دنبال  داشته  است .
بيشتر افرادي  كه  در جريان  اين  زمين  لرزه  به  علت  شوك  جان  خود را از دست  دادند را سالمندان  تشكيل  مي دهند.
بر پايه  اين  گزارش  چهار تن  از جان  باختگان  كه  سالمند بودند چهار روز پس از بروز زمين  لرزه  دچار سكته  مغزي  و يا قلبي  شده اند.
هنوز پس  لرزه هاي  محسوس  اين  زمين  لرزه  پر قدرت  ادامه  داشته  به  گونه اي  كه  شمار آنها به  حدود 500 مورد مي رسد كه  قدرت  برخي  از آنها به  بالاي  5 درجه  ريشتر هم  مي رسد.
بر اثر بروز اين  زمين  لرزه  ويرانگر بيش  از 100 هزار نفر از خانه هاي  خود آواره  شده اند كه  برخي  از آنها با وجود سرما هنوز در خودروهاي  خود به  زندگي  ادامه  مي دهند.