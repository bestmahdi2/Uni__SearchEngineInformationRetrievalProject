6 شركت اطلاعات مالي خود را شفاف كردند
گروه بورس: طي يك ماه گذشته 6 شركت بورسي پيش بيني درآمد هر سهم را در آستانه برگزاري مجامع خود اعلام كردند.
به گزارش خبرنگار ما بر اين اساس شركت هاي سيمان خاش، توسعه صنعتي و توليدي و صنعتي درخشان تهران براي سال مالي منتهي به پايان شهريور 84 درآمد هر سهم خود را به ترتيب يك هزار و 595 ريال، 500 ريال و 100 ريال پيش بيني كرده اند.
لاستيك دنا نيز پيش بيني درآمد هر سهم خود را براي سال مالي منتهي به پايان آبان ماه 84 مبلغ 435 ريال اعلام كرده است.
بنابراين گزارش شركت هاي سرمايه گذاري ملي ايران، يك هزار و 207 ريال و صنعتي كيميدارو، يك هزار و 89 ريال سود به ازاي هر سهم پيش بيني كرده اند كه اين پيش بيني ها مربوط به دوره مالي منتهي به پايان آذرماه 84 است.
در بين اين شركت ها تنها نام صنعتي كيميدارو در فهرست نام هاي تابلو فرعي بورس قرار دارد و بقيه در تالار اصلي هستند.