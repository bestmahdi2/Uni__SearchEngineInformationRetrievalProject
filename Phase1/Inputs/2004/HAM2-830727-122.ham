مؤسسه خيريه تأمين جهيزيه آغاز به كار كرد
اولين موسسه خيريه تأمين جهيزيه با هدف ترويج فرهنگ آسان ازدواج جوانان، با مجوز سازمان بهزيستي آغاز به كار كرد.
به گزارش ايلنا، سعيد ياوريان، مديرعامل موسسه خيريه پيوند، گفت: موسسه خيريه پيوند براي تشويق جوانان به امر ازدواج و مقابله با تهاجم فرهنگي و پيشگيري از فساد و رفع موانع مادي از رقابت  هاي ناپسند امروزي است، در همين راستا اين موسسه براي اولين بار با طرح ابتكاري و منحصر به فرد، جهت تأمين جهيزيه جوانان و مراسم عروسي خدمات بي  شائبه خود را آغاز نموده است.
وي افزود: ازدواج يكي از مهمترين وظايف هر پدر و مادري براي جوانان است و به گفته پيامبر اكرم(ص)نصف دين هر مسلمان بوده و با ازدواج دين مسلمان كامل مي  شود از اين رو موسسه پيوند كه موسسه  اي خيريه است؛ تسهيل ازدواج جوانان را بهترين خير دانسته و قدم در اين راه نهاده است.
وي همچنين، با اشاره به لزوم گسترش فرهنگ ازدواج در بين خانواده  ها و جوانان و نقش ازدواج در پيشگيري از معضلات اجتماعي، گفت: ستاد تأمين جهيزيه اين موسسه نيز 11 قلم جهيزيه، شامل يخچال 14 فوت، گاز 5 شعله، ماشين لباسشويي، فرش 6 متري، مولينكس، سرويس چيني، سرويس قاشق چنگال، اتو بخار، سرويس رختخواب، يك جفت پشتي و آسياب مخلوط كن را در ازاي پرداخت 350 هزار تومان، در اختيار زوج  هاي جوان قرار مي  دهد. ياوريان هدف موسسه خيريه پيوند را تسهيل در امر ازدواج زوج  هاي جوان دانست و گفت: با توجه به ابراز علاقه خيران توليد كننده،اميدواريم ضمن تنوع بخشي، تأمين كالاهاي مورد نياز را در دستور كار خود قرار دهيم.
وي افزود: امروز جوانان براي تشكيل يك زندگي مشترك، مجبور به تأمين هزينه  هاي سنگين مخارج اوليه ازدواج هستند و متاسفانه همين دغدغه  هاي مالي و دريافت وام  ها و بدهي  هاي سنگين، تأثيرات بسيار منفي در زندگي خواهد داشت كه بعضي اوقات غير قابل جبران است.
ياوريان همچنين از ارائه تسهيلات ويژه براي خانواده شهدا، جانبازان، ايثارگران و مخصوصاً افراد تحت پوشش سازمان بهزيستي خبر داد و گفت: ما اميدواريم بتوانيم كيفيت خدمات ارائه شده را در اولويت قرار دهيم. وي تصريح كرد: در حال حاضر استان  هاي اصفهان و يزد درخواست همكاري با ما را كرده  اند و ترجيح مي  دهيم كار را به نحو احسن ارائه دهيم و سپس به ساير نقاط كشور تسهيلات ارائه دهيم.