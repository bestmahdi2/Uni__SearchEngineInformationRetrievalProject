معاون حقوقي وزير آموزش و پرورش:
حكم تخليه 125 مدرسه صادر شد
گروه علمي فرهنگي: معاون  حقوقي  و امور مجلس  وزارت  آموزش  و پرورش  اعلام  كرد: حكم  تخليه  125مدرسه  استيجاري  تحت  پوشش  اين  وزارتخانه  در سراسر كشور صادر شد.
به  گزارش  ايرنا، درويش  اميري  دوشنبه  در سومين روز نشست  رئيسان  آموزش  و پرورش  مناطق  سراسر كشور در محل  كانون  پرورش  فكري كودكان  و نوجوانان  گفت : مالكيت  زمين  يكهزار و 54 مدرسه  در سراسر كشورمتعلق  به  آموزش  و پرورش  نيست  و براي  خريد اين  اماكن  به  نه  هزار و 300ميليارد ريال  اعتبار نياز است . وي  افزود: آموزش  و پرورش  هم اكنون  داراي  671 مكان  استيجاري  است  كه  403واحد آن در تهران  وجود دارد و اين  وزارتخانه  120 ميليارد ريال  بابت  اجاره بهاي  اين  اماكن  به  بانكها بدهكار است .
اميري  اظهارداشت : آموزش  و پرورش  تا پايان  آذر ماه  امسال  فرصت  دارد، نسبت به  ثبت  رسمي املاك  خود اقدام  كند.
وي  توضيح  داد: هم اكنون  108 هزار مكان  آموزشي  داراي  پلاك  شناسايي  شده  كه  تنها 20 درصد اين  اماكن  داراي  سند مالكيت  هستند و براي اخذ سندديگر واحدها به  100 ميليارد ريال  اعتبار نياز است .
اميري  گفت : امسال  135 هزار پرونده  به  اداره  كل  گزينش  وزارت  آموزش  وپرورش  ارسال  شد كه  از اين  تعداد بيش  از 131 هزار پرونده  بدون  اشكال بودند.