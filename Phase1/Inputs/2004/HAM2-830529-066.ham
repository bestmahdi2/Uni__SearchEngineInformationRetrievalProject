هر سال عضويت در بسيج 3 ماه از خدمت سربازي كم مي كند
مركز اطلاع رساني ناجا اعلام كرد: به موجب قانون احتساب بخشي از خدمت اعضاء بسيج به عنوان دوره ضرورت و آئين نامه اجرائي مربوطه تمامي جوانان بسيجي كه از سن 16 سالگي تمام به بعد برابر مقررات عضو بسيج شده و به طور منظم برابر برنامه هاي مصوب در بسيج فعاليت كنند به ازاي هر سال خدمت آنها در بسيج، معادل 40 روز تا 3 ماه از خدمت آنها كسر و جمعا حداكثر تا سقف 6 ماه از دوره ضرورت آنها كسر خواهد شد.
به گزارش خبرگزاري مهر آن دسته از بسيجياني كه دوره مقدماتي را طي كرده و سپس به مدت 45 روز دوره تكميلي را بگذرانند از 2 ماه كسر خدمت برخوردار مي شوند.
همچنين آن دسته از افرادي كه قبل از دوره خدمت مشغول به تحصيل در حوزه و يا دانشگاه شده و دوره هاي آموزشي بسيج را به صورت تخصصي و تئوري همراه با دوره هاي نظامي طي كنند از 1 ماه كسر خدمت برخوردار خواهند شد.
لازم به ذكر است اين مقررات هر يك به صورت جداگانه  قابل اجرا بوده و مدت كسر خدمت با يكديگر احتساب نمي شود.