تابستان سخت خرس هاي قطبي
دانشمندان اعلام كردند، وضع اسفناكي كه در مورد يك ماده خرس قطبي و دو توله اش در نقطه اي دور افتاده در قطب شمال پيش آمده ممكن است هشدارهاي اوليه درباره اثرات احتمالي تغييرات آب وهوا باشد.
خرس مادر و توله هايش در جزيره خرس ها، در ميانه راه بين نرو ژ شمالي و مجمع الجزاير سوالبارد گرفتار شده اند. خرس مادر خيلي دير از لانه زمستاني اش بيرون آمد تا جزيره كوچك را از طريق درياي يخ  كه در فصل زمستان آن را احاطه كرده بود، ترك كند. به سبب بالا رفتن دما، درياي يخ به سمت شمال ذوب شده و خرس ها را محبوس و با تابستان سخت و توام با گرسنگي مواجه ساخته است.
دانشمندان مي گويند: در حال حاضر بهترين راه، رها كردن خانواده خرس ها در همين مكان است. انتقال خرس ها از مكان فعلي به آن سوي درياي يخ با هليكوپتر يا كشتي زندگي آنها را به مخاطره خواهد افكند. اين خرس ها مي توانند بخش عمده اي از تابستان را با تغذيه از گوشت پرندگان دريايي و تخم هاي آنها و نيز شكارگهگاهي فك ها بگذرانند. اما وقتي جوجه هاي پرندگان بزرگتر شده و جمعيت آنها پراكنده شود يعني در اواخر فصل، خانواده دچار مشكل خواهد شد.
از سال 1912 تاكنون، هيچگاه فصل بهار به گرمي سال جاري نبوده و اگر با جلوگيري از آلودگي ها و كاهش آن، روند رو به افزايش گرم شدن كره زمين تقليل پيدا نكند، در سال هاي آينده حوادثي از اين قبيل در سطح وسيع تري ادامه خواهد يافت.