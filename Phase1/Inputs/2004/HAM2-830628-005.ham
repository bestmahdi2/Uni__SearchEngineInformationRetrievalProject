بازار5
يخچال هاي غيراستاندارد درايران
اگر مطالب روزهاي قبل ما را خوانده باشيد، شايد يادتان باشد از شركت هاي داخلي صحبت كرديم كه از كمپرسورهاي تقلبي وغير استاندارد در يخچال استفاده مي كنند. كمپرسورهايي كه چند ماه بيشتر دوام نمي آورند. حالا بشنويد حرف هاي رئيس اتحاديه توليد كنندگان و تعمير كنندگان يخچال را: سال گذشته در حدود پنج ميليارد تومان واردات داشتيم كه به صورت قانوني انجام شد، ولي اداره استاندارد براي ترخيص اين موتورها بسيار اشكال تراشي كرد،اين عملكرد در شرايطي اتفاق مي افتد كه موج سواران، كمپرسور يخچال با گاز 12 را كه ورودش مطلقا ممنوع است بدون هرگونه دردسري وارد مي كنند.
اين افراد با واردات كمپرسور چيني به دوبي و تغيير برچسب آن به برچسب هاي سنگاپور، مالزي و ژاپن و جا زدن پروفورم 134 به جاي 12 با استفاده از بي اطلاعي و  بي تخصصي كاركنان گمرك به راحتي كالاي خود را ترخيص و با تغيير پروفورم به 12، كمپرسورها را به دو برابر قيمت در بازار مي فروشند. صاحب يكي از شركت ها، كالا را از چين وارد دوبي كرده و با ارتباط با ايرانيان فرصت طلب، موتور 17 هزار توماني چيني را 35 هزار تومان مي فروشد، در حاليكه اين فرد متواري و 700 ميليون تومان به يكي از بانك هاي كشور بدهكار است. در حاليكه هزينه توليد يخچال در داخل 250 هزار تومان است، يخچال چيني با كليه  هزينه ها در داخل 150 هزار تومان فروخته مي شود. هزينه توليد بالا و قيمت پايين كالاي چيني طمع بسياري از سوء استفاده گران و توليدكنندگان را براي جا زدن كالاي تقلبي با شكل و شمايل كالاي اصلي برمي انگيزاند.