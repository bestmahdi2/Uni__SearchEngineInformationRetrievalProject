تعطيلي 21 واحد آلاينده در كرج
سازمان محيط زيست اجراي برنامه ها و آئين نامه هاي مصوب را جدي گرفته است و به ادارات تابعه نيز سپرده هيچگونه تساهلي در كار نباشد. اداره حفاظت محيط زيست كرج بعد از صدور اخطاريه براي چندين و چند واحد توليدي بالاخره به مراجع قضائي مراجعه كرد و توانست با همكاري اين مراجع حكم تعطيلي و پلمپ 21 واحد توليدي را بگيرد. اين واحد ها به دليل ايجاد آلودگي زيست محيطي هم اكنون پلمپ شده است. نوذر حق شناس، معاون اداره كل استان و رئيس اداره حفاظت محيط زيست مي گويد: «اين واحدها با گزارش هاي مردم و بازديد كارشناسان اداره در مرداد ماه سال جاري مورد بررسي قرار گرفته اند كه سرانجام تصميم بر اين شد تا از فعاليت آنها جلوگيري شود.»
اين مقام مسوول هشدار داد در صورتي كه فعاليت هاي صنعتي و خدماتي باعث نابساماني و پراكندگي در حوزه شهرستان كرج شوند، تعطيل شده و از فعاليت آنها جلوگيري به عمل مي آيد.