143 منطقه آلوده و پاتوق معتادان پاكسازي شد
فرمانده  نيروي  انتظامي  تهران بزرگ ، با تأكيد براينكه  جامعه  بايد مصرف  تفنني  موادمخدر را منع كند، گفت : قبح  مصرف  موادمخدر به صورت  تفنني  در جامعه  امروز شكسته  شده  است .
سردار «مرتضي  طلايي» روز پنجشنبه  پس  از ديدار مردمي  خود، به  خبرنگاران  گفت : نبايد به دنبال  قانوني كردن  منع  مصرف  تفنني  موادمخدر باشيم  بلكه  بايد اين گونه  ارزش ها را در قالب  آداب  و رسوم  و عرف  تقويت  و حفظ كنيم .
فرمانده  نيروي  انتظامي  تهران  بزرگ ، اضافه  كرد: بسياري  از مشكلات  ما در جامعه  امروز به  خاطر آن  است  كه  يا نسبت  به حراست  از عرف ها و آداب  و رسوم  خوبمان  غفلت  كرده ايم  و يا خواستيم  آنها را قانوني  كنيم .
وي  معتادان  را آسيب ديدگان  اجتماعي  جامعه  دانست  و گفت : اغلب  معتادان  به  خاطر آنكه  شخصيتشان  آسيب  ديده ، به  اعتياد گرايش  داشته اند.
طلايي ، تغيير نگاه  جامعه  نسبت  به  يك  فرد معتاد را ضروري  دانست  و ادامه  داد: جامعه  بايد به جاي  اينكه  يك  فرد معتاد را از خود دفع  كند، او را جذب  كرده  و علت  گرايش  او به  دام  اعتياد را ريشه يابي  كند.
وي  تأكيد كرد: بهترين  راه  براي  مقابله  با پديده  شوم  اعتياد، كاهش  تقاضا در جامعه  است .
وي ، يكي  از مشكلاتي  كه  شهروندان  پايتخت  از آن  رنج  مي برند را پاتوق هاي  تجمع  معتادان  دانست  و تصريح  كرد: در سال  جاري  143 منطقه  آلوده  و پاتوق  تجمع  معتادان  تهران  در بيش  از هشت  هزار مورد عمليات ، شناسايي  و پاكسازي  شد.