اعداد اساسي
2000
البته راه نجاتي هم براي رهايي از اين گازهاي مسموم وجود دارد، اگر كفايت كند. اين خودروهايي كه بنزين مي سوزانند، در كنار جنگل هاي شهري و پارك ها به موجودات كم آزاري تبديل مي شوند. اخيرا شهرداري در اطراف فرودگاه امام و شهر جديد پرند، فضاي سبز وسيعي احداث كرده است. اين فضاي سبز كه مساحت آن 2 هزار هكتار است اگر به سرنوشت جنگل هاي شهري تهران دچار نشده و تبديل به محلي براي يافتن زمين هاي بي مالك نشود، هواي مفرحي را براي ساكنان منطقه ايجاد مي كند. اين 2 هزار هكتار به وسيله خود شهرداري محافظت شده و كم كم به مساحت آن اضافه مي شود. قرار است شهرداري تهران كمربند سبزي به مساحت10 هزار هكتار در اطراف فرودگاه امام ايجاد كند و پس از يك سال نگهداري و حفاظت، مديريت اين زمين ها را به فرودگاه واگذار كند. 000/000/110
ما وارد كننده بنزين هستيم. البته وقتي آن را وارد مي  كنيم ارزان تر مي  فروشيم. از طرفي صادر كننده بنزين هم هستيم، اما به طور قاچاق. ميليون ها ليتر بنزين ارزان به طور قاچاق از مرزهاي كشور خارج مي  شود تا افغانستان و پاكستان هم از اين نعمت خدادادي بهره اي برده باشند. بنزين در خيابان هاي شهرهاي بزرگ ايران به راحتي دود مي  شود و به هوا مي  رود بدون آنكه كسي هزينه واقعي آن را پرداخته باشد. دبير انجمن مهندسين شيمي ايران اعلام كرده است كه سالانه 110 ميليون ليتر از سوخت خودروهاي تهران هدر مي  رود. اين هدر رفتن يعني اينكه اين سوخت صرف حمل و نقل مفيد نمي  شود. 32/89 ميليون ليتر بنزين و 64/22 ميليون ليتر گازوئيل در سال از خودروهاي تهران به هدر مي  رود و از آنجا كه هر ليتر بنزين براي دولت 240 تومان و هر ليتر گازوئيل 160 تومان خرج برمي دارد، بيش از 24 ميليارد تومان به هزينه هاي دولت اضافه مي  كند. اتلاف اين سوخت ها دلايل مختلفي دارد كه مشخص ترين آن سفرهاي غيرضروري است. مثل مسيري كه بايد تا پمپ بنزين پيموده شود. بسياري معتقدند كه بسياري از مناطق تهران به جايگاه هاي سوخت رساني نياز دارند تا رانندگان مجبور نشوند خيابان هاي متعددي را براي رسيدن به پمپ بنزين طي كنند. كار كردن درجاي خودروها در پشت چراغ راهنمايي، در ترافيك سنگين و داخل پمپ بنزين  ها هم باعث اين اتلاف سوخت مي  شود. اين ذره هاي بي  قيمت سوخت روي هم گنج بزرگي مي  شود.
33000
اما سفرهاي غيرضروري و روشن ماندن بي  دليل خودرو تنها مصرف سوخت را بالا نمي  برد. اين ميليونها ليتر بنزين و گازوئيل دود مي  شود و به هوا مي  رود، اما آنجا هم دست از سر شهروندان برنمي دارد. سوختن بي  دليل اين فرآورده هاي نفتي سالانه 33 هزار تن مواد آلاينده به هواي تهران اضافه مي  كند. يعني دود بنزين سوخته شده اي را نفس مي  كشيم كه دليلي براي سوختن آن وجود ندارد. هزاران تن مونوكسيدكربن و ديگر آلاينده هاي ناشي از احتراق سوخت رفتار اين ماشين سوارها را شبيه يك خودكشي دست جمعي كرده است؛ ضيافت خودكشي كه همه ما هم به آن دعوت هستيم.