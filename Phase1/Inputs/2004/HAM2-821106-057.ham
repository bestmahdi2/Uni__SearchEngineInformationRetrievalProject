فضاي تفكر در طراحي شهري
براي اينكه جاي دور نرويم، مثال ما براي «فضاي تفكر» پل خواجوي اصفهان است. پلي كه مي توانست فقط پل باشد، شما را از سوي ديگر زاينده رود به سويي ديگر ببرد، اما به حجره ها و پله ها آراسته شد، تا جايي باشد كه بنشينيد، به آب نگاه كنيد و به فكر فرو رويد، «خواجو» پل معمولي نيست، جايي است كه مي توانيد در آن از «روزمرگي» و «تكرار» فاصله بگيريد.
* علي افسرمنش 
1)در آغاز بايد گفت كه اين مقاله بر اساس يك تعريف شخصي از انسان به عنوان موجودي دائما در حال تغيير و رشد و محق تفكر و نه به عنوان دستگاه خودكار رياضيات مصرف و پركننده حجم داخلي و سيركولاسيون بناها و شهرها است. لذا اگر با اين تعريف مخالفت داريد بايد بگويم بهتر است كه اين مطلب را نخوانيد!