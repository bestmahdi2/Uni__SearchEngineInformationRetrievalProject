ليگ برتر واليبال ايران در فصل آينده
16 تيم در دو گروه
گروه ورزشي: رقابت هاي ليگ برتر واليبال باشگاههاي ايران در فصل آينده با شركت 16 تيم در دو گروه برگزار مي شود. رئيس فدراسيون واليبال در گفتگو با برنامه جهان واليبال شبكه راديويي ورزش با اعلام اين مطلب گفت: نگراني مديران باشگاهها در زمينه افزايش تيم ها و نبود زمان كافي بي مورد است چرا كه در فصل آينده با توجه به در پيش نداشتن برنامه اي براي تيم ملي، بازيها روال طبيعي خود يك بازي در هفته را طي خواهد كرد.
يزداني خرم در مورد صدماتي كه متوجه تيم ها و بازيكنان در طول نيم فصل دوم ليگ امسال شد، عذرخواهي كرد و عنوان داشت كه چاره اي جز برگزاري بازيهاي فشرده به دليل در پيش بودن ماه محرم و اردوي آماده سازي تيم ملي بزرگسالان نبود.رئيس فدراسيون واليبال در مورد آينده «سويچ كوويچ» سرمربي صربستاني تيم جوانان گفت: كارنامه اين مربي روشن است ولي ماندگاري او در واليبال ايران به موفقيتش در مسابقات جوانان آسيا برمي گردد. در صورت راضي بودن از فعاليت او براي يك سال ديگر هم با او تمديد خواهيم كرد.
امروز فينال و رده بندي جام در جام
ديدار رده بندي و فينال مسابقات واليبال جام در جام تهران امروز برگزار مي شود. بازي رده بندي ساعت 15 بين دو تيم سايپا و شهرداري كرج انجام خواهد شد. اين بازي را اصغر كاظمي و نادر انصاري قضاوت خواهند كرد. در بازي پاياني هم دخانيات و برق روبروي هم مي ايستند كه قضاوت اين ديدار با حميد حق بين و جعفري است.