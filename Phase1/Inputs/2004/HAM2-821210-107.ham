روزهاي پاياني سال:
فعاليت پايانه هاي مسافربري شبانه روزي مي شود
گروه شهري: مديرعامل  سازمان  پايانه هاي  مسافربري  و پارك  سوارهاي  شهر تهران ، گفت : فعاليت  پايانه هاي  مسافربري  تهران  روزهاي  پاياني سال  بصورت  شبانه روزي  خواهد بود.
«مسعود رهنما» ديروز افزود: با اوج  گرفتن فعاليت  پايانه هاي  تهران  از 23 اسفند ماه ، ساعت  كار اين  مراكز نيز افزايش مي يابد تا در دو يا سه  روز پاياني  سال  كه  فعاليت  آنها بصورت  شبانه  روزي  در خواهد آمد.
وي  اظهار داشت : در راستاي  تامين  خدمات  مورد نياز مسافران  نوروزي  مرخصي  تمامي  كاركنان  پايانه ها از 15 اسفند ماه  تا نيمه  فروردين  سال  نو، لغو شده  است .
وي گفت: سالن  و نمازخانه پايانه  جنوب  و سالن  استراحت  مسافران  پايانه  شرق  بطور شبانه روزي  در ايام  تراكم  مسافر باز است  و تامين  امنيت  آن نيز بر عهده  كلانتري مستقر در پايانه  واگذار شده  است .
رهنما افزود: كاركنان  پارك  سوار بيهقي  از 27 اسفند ماه  تا يكم  فروردين سال  آينده  به  صورت  شبانه  روزي  در خدمت  مسافران  خواهند بود.
وي  از افزايش  ساعات  خدمات دهي  شركت  واحد اتوبوسراني  تهران  و حومه  تا ساعات  پاياني  شب  ايام  ياد شده  خبر داد.
وي  گفت : براي  كاهش  بار ترافيك  پايانه  غرب ، در صورت  لزوم  از پارك  سوار پونك  استفاده  خواهد شد و شهروندان  مي توانند از تاريخ  20 اسفندماه  جاري  براي  خريد و پيش  خريد بليت  اتوبوس  به  اين  پايانه  نيز مراجعه  كنند.