رشد فني مربيان و ليگ فوتبال ايران
گروه ورزشي:رشد چشمگير سطح دانش فني مربيان در سومين دوره  رقابتهاي ليگ برتر در كسب نتايج اكثر تيم ها، تعيين كننده است.
با نگاهي به افت و خيزهاي ليگ برتر فوتبال در سال 82، در هفته ها ي برگزار شده از مسابقات ليگ برتر، اصلي ترين شگفتي از آن مربيان ليگ است، چرا كه كيفيت فني تيم ها بيانگر رشد شگرف دانش مربيان، در مقايسه با ساير فاكتورهاي فوتبال از جمله امكانات، برنامه ريزي و نيز داوري، است.
البته سرعت رشد مربيان متناسب با رشد فني ليگ نيست و ساير فاكتورهاي فوتبال به موازات علوم مربيگري پيش نرفته است و همين مسئله مي تواند وقفه اي در رقابت ها ايجاد كند، براي مثال كيفيت زمين ها، آنگونه كه بايد بهتر نشده و رشد آنها كاملا معمولي بوده است، لذا هنوز هم با گذشت سه سال از ليگ برتر برخي از زمين ها همانند حافظيه  شيراز، نوشهر، مشهد و گيلان يا حتي اصفهان، كيفيت مناسبي ندارند و سطح بازي ها را تحت تاثير قرار مي دهند.
البته از جهتي نيز رشد مربيان براي سال هاي آتي اميدوار كننده است و بخش هاي ديگر را به افزايش رشد وامي دارد.
از بوناجيچ(فولاد خوزستان)، قلعه نويي(استقلال)، مجيد جلالي(پاس)كربكندي - البته با كمك بسيار منصور ابراهيم زاده -(ذوب آهن)، به عنوان موفق ترين مربيان امسال مي توان نام برد و حتي مربيان جواني چون ميثاقيان، پيرواني و احمد زاده را مي توان جزو رشدكننده ها دانست، و نبايد به موقعيت اين تيم ها توجه كرد، چرا كه مربيان مذكور با امكاناتي كه در اختيار داشتند، پيشرفت جالب توجهي دارند.
بازيكناني كه در ليگ امسال حضور دارند، از توانايي هاي بالايي برخوردارند و موازي با پيشرفت علوم مربيگري بازدهي خوبي داشته اند، بنابراين بازيكنان تيم هاي سايپا، فجر سپاسي، استقلال، فولاد، ذوب آهن، پاس و برق، بيش از ساير تيم ها در اختيار تيم و مربيانشان بوده اند.
اما دستاورد داوري ديدارهاي ليگ در سال 82 را بدون رشد نشان داده و عدم رشد داوري كشورمان، حاصل نوعي ديدگاه در بين دست اندركاران آن بوده كه همواره اشتباهات داوري را طبيعي تلقي كرده و آسيب شناسي نكرده اند، البته با حربه  همين ديدگاه، اجازه  بروز اشتباهات بيشتر، به داوران داده شده، براين اساس داوران به دنبال اشتباهات، مجددا در فهرست قضاوت قرار مي گرفتند كه اين امر خارج از اصول جهاني داوري است. زيرا داوري كه در مسابقات جهاني مرتكب اشتباه شود با سقوط چند مرحله اي مواجه مي شود، و زماني كه چنين ديدگاهي وجود داشته باشد تمركز و نظارت بر داوري ها قوي نخواهد بود.
ديدار دو تيم پاس و پرسپوليس، استقلال با فجر سپاسي و استقلال با پرسپوليس بهترين هاي ديدار ليگ برتر در سال 82، بود و اين ديدارها از نظر فني در سطحي قابل قبول و از هيجان بالايي برخوردار بود، همچنين تعداد گل ها و بازي جوانمردانه نيز به زيبايي هايش اضافه  كرد و چون جريان بازي يكطرفه نبود، تماشاگران و كارشناسان از نوع بازي بسيار راضي بودند.