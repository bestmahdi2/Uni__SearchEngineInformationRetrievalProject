فرهنگ
جلسه هاي تفسير قرآن و دعا
مسلما همه ما برنامه هاي مختلفي را براي اين شب هاي خاص داريم. هرچه باشد قرار است سرنوشت سال آينده ما دراين شب ها مشخص شود و در واقع تمام ماه رمضان است و ثواب اين شب ها. يكي از مهمترين كارهايي كه حتما در اين شب ها انجام مي شود. خواندن قرآن و دعاهاي مخصوص شب هاي احياست. به همين دليل هم مجموعه خواجوي كرماني دوره هاي تفسير قرآن كريم را برگزار كرده است. اين برنامه هر روز از ساعت 12 تا13 در محل مدرسه دخترانه هرندي برگزار مي شود. اگر به تفسير قرآن و شركت در اين برنامه علاقه داريد مي توانيد به نشاني: خيابان شوش، ميدان هرندي مراجعه كنيد يا با شماره تلفن 3736638 روابط عمومي فرهنگسراي جوان تماس بگيريد. همچنين به مناسبت اين ايام فرهنگسراي انقلاب در روزهاي چهارشنبه جلسه خواندن و تفسير دعاي زيارت عاشورا را برگزار مي كند. براي شركت در اين جلسات مي توانيد به نشاني: بزرگراه نواب صفوي، خيابان كميل شرقي، شماره 84 برويد يا براي كسب اطلاعات بيشتر با شماره تلفن هاي 9-5419057 تماس بگيريد.