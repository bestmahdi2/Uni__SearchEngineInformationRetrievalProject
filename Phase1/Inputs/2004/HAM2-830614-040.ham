پنجمين جشنواره صنعت چاپ به كار خود پايان داد
مراسم پنجمين جشنواره صنعت چاپ پنجشنبه گذشته و با حضور مسئولان دولتي و جمعي از اصحاب چاپ و نشر در تالار وحدت برگزار شد و در آن از خادمان صنعت چاپ تقدير و به برگزيدگان اين حرفه جوايزي اهدا شد. به گزارش همشهري در ابتداي اين مراسم محمد علي شعاعي، معاون فرهنگي وزير فرهنگ و ارشاد اسلامي با تاكيد بر توسعه صنعت گفت: اين صنعت با نقشي كه در توسعه فرهنگ تبليغات دارد در كوتاه مدت مي تواند تبديل به يك فراصنعت شود. در ادامه ازحبيب الله خادم، هاشمي نسب از تبريز، رضا شيشه چيان از زنجان، عباس مشيري از سمنان، جعفرمستوفي از شيراز، علي اصغر شرافت وزيري ازكرمانشاه، سيد علي معزالدين از يزد، غلامعلي صفايي از تهران، محمد گازري از تهران و محمد بلالي از تهران.از سه پيشكسوت اتحاديه صنف ليتوگراف، محمدهادي احمدي، محمود شيخيان و فريدون اهرپور فيض  نيز تقدير شد. و اما برگزيدگان بخش مسابقه اين جشنواره:
در بخش چاپ افست: نفر اول، مديريت چاپخانه ستاره سبز،نفر دوم، مديريت چاپخانه گوتنبرگ مشهد،نفر سوم، چاپخانه گوتنبرگ شاد ايران كه چاپ پرنيا و نقشينه تبريز نيز از سوي هيات داوران قابل تقدير شناخته شدند.
در بخش چاپ سيلك:نفراول و دوم از ميان آثار دريافتي معرفي نشد و داوران حسين پيرياني را به عنوان نفر سوم اين بخش معرفي و تقدير كردند.
در بخش ليتوگرافي: مديريت امين گرافيك به عنوان رتبه اول، مديريت كهالي، رتبه دوم و مديريت فرايند گويا رتبه سوم پنجمين جشنواره صنعت چاپ را كسب كردند.
دربخش مديريت توليد كتاب:مديريت خانه فرهنگ و هنر گويا، رتبه نخست، انتشارات زرين و سيمين، رتبه دوم معرفي شدند. همچنين از جعفر صميمي، كيوان سپهر و ابراهيم حقيقي به عنوان استادان نمونه چاپ تقدير شد.