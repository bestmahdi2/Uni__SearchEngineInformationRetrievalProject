توسط مجمع تشخيص مصلحت نظام
سياست هاي بخش گردشگري بررسي مي شود
ايرنا:معاون  رييس  جمهور و رييس  سازمان  ميراث  فرهنگي  و گردشگري  گفت : سياست هاي  كلان  بخش  ميراث  فرهنگي  و گردشگري  كشور براي  تصويب ، به  مجمع  تشخيص  مصلحت  نظام  ارسال  شده  است .
«سيدحسين  مرعشي» افزود: اين  سياست ها در هفت  بند و براساس  مصوبات  شوراي  عالي  ميراث  فرهنگي  و گردشگري  تهيه  شده  است .
وي  ادامه  داد: اين  سياست ها از سوي  رييس  جمهوري  در اختيار مجمع  قرار گرفته  و هم اكنون  در مرحله  بررسي  در دبيرخانه  مجمع  قرار دارد.
وي  اظهار داشت : اين  سياست ها با هدف  تعيين  خط مشي  كشور براي  دست يابي  به  توسعه  پايدار در بخش  گردشگري  تهيه  شده  است .
مرعشي  در تشريح  اين  سياست ها گفت : بر اساس  سياست هاي  تدوين  شده ، اهتمام به  امر ميراث  فرهنگي ، تاريخي  و طبيعي  كشور وظيفه اي  همگاني  است  و دولت  به  عنوان  مسئول  سياستگذاري  كشور، مقدمات  قانوني  اجراي  اين  وظيفه  را در عرصه هاي  پژوهش ، صيانت ، احيا و معرفي  فراهم  مي كند.
دبير شوراي  عالي  ميراث  فرهنگي  و گردشگري  تصريح  كرد: معرفي  ارزش هاي  پنهان  و آشكار ميراث  فرهنگي  كشور در سطح  ملي  و بين المللي  براي  ابقا و ارتقاي  هويت  فرهنگي  جامعه  از ديگر سياست هاي  كلان  در بخش  ميراث  فرهنگي  و گردشگري  است .مرعشي  افزود: بر اساس  اين  سياست ها، بايد از ظرفيت هاي  آموزشي ، فرهنگي  و رسانه اي  كشور براي  بالابردن  سطح  فرهنگ  عمومي  در اين  بخش  به  نحو مطلوبي  استفاده  كرد.