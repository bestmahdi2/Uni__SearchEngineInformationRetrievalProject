برگزاري نخستين كارگاه آموزشي آلاينده هاي آبي پايدار
گروه شهري: نخستين كارگاه آموزشي آشنايي با كنوانسيون استكهلم(pops)در ايران تحت عنوان كارگاه آموزشي آلاينده هاي آلي پايدار با حضور جمعي از مسئولان و دست اندركاران سازمان حفاظت از محيط زيست برگزار شد.
به گزارش خبرنگار همشهري، در اين كارگاه نخست دكتر حجت معاون محيط زيست انساني سازمان حفاظت از محيط زيست بر ضرورت پيوستن ايران به كنوانسيون استكهلم(pops)تأكيد كرد. سپس دكتر عبادي مدير ملي اين پروژه گفت: اجراي پروژه توانمندسازي آلاينده هاي آلي پايدار به همكاري سازمان ها و نهادهاي مختلف از جمله وزارتخانه هاي نيرو، دفاع، جهادكشاورزي، صنايع و معادن و نفت نياز دارد و تنها با مشاركت بخش خصوصي امكان پذير است.
عبادي افزود: در حال حاضر، ما براي مديريت پسماندها و دفع، دفن و امحاي آن ها بويژه دفع پسماندهاي صنعتي با مشكل مواجهيم و هنوز روش هاي مناسبي براي دفع اين گونه پسماندهاي خطرزا نداريم، در نتيجه شاهد پراكندگي آن ها در آب، هوا و خاك هستيم.عبادي منظور از مديريت پسماندها را پروسه هايي ذكر كرد كه بر روي پسماند انجام مي شود تا از خطرات آن كاسته شود. وي در ادامه با اشاره به اين نكته كه هزينه هر يك از سايت ها يا مراكز دفن اصولي پسماندها 20 تا 30 ميليون دلار برآورد مي شود تصريح كرد: هدف ما درگير كردن بخش خصوصي براي مشاركت در اين پروژه ملي است كه مقدمات آن فراهم شده و انتظار مي رود دولت از اين اقدام پشتيباني و حمايت كند.