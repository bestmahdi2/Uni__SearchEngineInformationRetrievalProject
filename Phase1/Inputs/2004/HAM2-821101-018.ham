دوپينگ انسولين و ابتلا به ديابت
به تازگي استفاده از انسولين به عنوان داروي دوپينگ در بين ورزشكاراني كه تمايل به افزايش وزن به دنبال گرسنگي دارند، رواج يافته كه خطر بروز ديابت در آنها را تشديد مي كند. به گزارش اداره پيشگيري و درمان سوء مصرف مواد وزارت بهداشت، با افزايش انسولين در خون افراد سالم، فرد،مستعد ابتلا به بيماري ديابت مي شود و بنابراين تجويز و فروش هر نوع انسولين بدون نسخه پزشك مجاز نيست. انسولين،هورموني است كه به طور طبيعي از سلول هاي لوزالمعده انسان در پاسخ به افزايش قند خون ترشح شده و به سلول ها امكان استفاده از قندخون را مي دهد. در صورت عدم كارايي غده ترشح كننده، آن فرد به ديابت مبتلا مي شود.