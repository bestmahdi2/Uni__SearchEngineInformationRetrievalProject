ايران شاهكار بزرگي در فينالي زودرس خلق كرد
گروه ورزشي:تيم ملي ايران در فينالي زودرس برابر تيم چهارم جهان، يك شاهكار بزرگ خلق كرد.
سعيد فائقي معاون ورزشي سابق سازمان تربيت بدني در ارزيابي بازي هاي تيم ملي ايران تا پايان مرحله يك چهارم نهايي مقابل كره جنوبي گفت: در بازي برابر كره جنوبي از لحاظ تكنيكي و تغييرات تاكتيكي همه چيز در اختيار ايران بود. در پايان اعضاي تيم ملي نشان دادند كه فوتبال ما فراتر از آسياست. وي با بيان اين كه، تيم كره اي كه در مقابل ايران ظاهر شد، از تيم كره جام جهاني 2002 بسيار قوي تر بود، گفت: بنابراين تنها قدرت تيم ايران توانست، اين تيم را به هم بريزد. آنها تنها حمايت هاي زمين خودي را نداشتند، درحالي كه تيم كره به آن زمين عادت داشت. در حالي كه جو بونفرر سرمربي اين تيم نيز بسيار باهوش تر از گاس هيدينگ، سرمربي كره  در جام جهاني بود.