رئيس سازمان حفاظت محيط زيست:
هيچ گونه اقدامي براي تخريب واحد آلاينده رودخانه كرج نشده است
ايلنا:رئيس سازمان حفاظت از محيط زيست گفت: با وجود صدور حكم تخريب از سوي سازمان حفاظت محيط زيست براي واحدي كه سبب آلودگي رودخانه كرج شده است، به دلايل نامعلوم هنوز هيچ  گونه اقدامي در اين خصوص، صورت نگرفته است.
دكتر معصومه ابتكار، رئيس سازمان حفاظت محيط زيست و مشاور رئيس جمهور، در گفت وگو با خبرنگار ايلنا، گفت  : بنا به اطلاعيه  اي كه از سوي شركت آب منطقه  اي تهران صادر شده است، نشت مواد نفتي از منبع سوخت يكي از ويلاهاي كنار جاده چالوس در 7 كيلومتري كرج، در روز پنج  شنبه 25 آذرماه باعث آلودگي آب رودخانه و آب شرب تهران و كرج شده است. وي افزود: نشت نفت از منبع سوختي اين ويلا كه به دليل آغاز فصل سرما خالي از سكنه نيز بوده است؛ باعث آلودگي جريان آب رودخانه كرج شده و مواد نفتي به داخل زمين بستر رودخانه نفوذ كرده است و با وجود حضور مسئولان ذيربط در منطقه و شناسايي محل نشت آلودگي به علت گستردگي نفوذ  ، برطرف كردن آلودگي نيازمند اقدامات فني ويژه بوده كه از سوي مسئولان محلي صورت پذيرفت.
ابتكار خاطر نشان كرد  : با وجود ويلاهاي فراوان و ساخت وسازهاي غيرمجاز در بستر و حريم رودخانه كرج، همواره خطر بروز چنين آلودگي  هايي وجود دارد و در حال حاضر نيز پرونده  هاي تخلفاتي زيادي داريم كه با برخي از آنها برخورد شده است و برخي نيز به صورت راكد باقي مانده  اند.
رئيس سازمان حفاظت محيط زيست، تصريح كرد  : سازمان حفاظت زيست براي جلوگيري از پيش آمدن چنين اتفاقاتي با گشت  هاي مستمر و بازرسي   جدي، جريمه  ، پلمپ  كردن را در دستور كار خود قرار داده است، ولي در كل، اصل اجازه ساخت و ساز در حريم رودخانه  ها و  آب شرب مردم، يكي از مهمترين معضلات و مشكلات موجود مي باشد.