آمستردام شهر اينترنت بي سيم
آي تي ايران - به زودي آمستردام به شهري تبديل مي شود كه كاربران مي توانند از هر نقطه آن به اينترنت متصل شوند.
به گفته مقامات اين شهر به زودي با نصب 30 - 40 آنتن تعداد نقاطي كه به وسيله تكنولوژي wifiاربران را به اينترنت متصل مي كند افزايش قابل ملاحظه اي خواهد يافت.براي مقامات آمستردام در مرحله نخست ايجاد نقاط اتصال hot spot در مراكز تاريخي شهر آمستردام در اولويت خواهد بود.
بر اين اساس با ايجاد 120 ايستگاه مركزي عملا بخش عمده اين شهر تحت پوشش شبكه بي سيم قرار خواهد گرفت كه از اين طريق كامپيوترهاي قابل حمل و تلفن هاي همراه را به اينترنت متصل خواهد كرد.
هم اكنون كمپاني هاي توليد كننده تلفن همراه مثل نوكيا نيز با درك بازار اينترنت بي سيم در حال اضافه كردن تكنولوژي wifi به گوشي هاي جديد خود هستند كه امكان اتصال سريعتري را به اينترنت فراهم مي آورد.پيش از اين تلفن هاي همراه از طريق استانداردهايي چون gprs يا umts قابليت اتصال به اينترنت را داشتند.
قيمت استفاده از اينترنت بي سيم در آمستردام هم اكنون 4‎/95 يورو براي يك روز يا 14‎/95 يورو براي يك ماه استفاده از اينترنت با سرعت 256 كيلوبيت در ثانيه است.
اين قيمت در مقايسه با قيمت اينترنت پرسرعت براي مصارف خانگي بسيار كمتر است چراكه در نوع مصرف خانگي قيمت اينترنت24‎/95 يورو براي يك ماه استفاده است.
مهمترين نقص تكنولوژي wifi محدوديت نقاط اتصال به اينترنت است به طوري كه فقط در يك محدوده چند ده متري قابل استفاده است اما نسخه هاي جديد اين استاندارد كه از امواج راديويي بهره مي گيرد امكان اتصال براي فضاي بيشتري را فراهم مي آورد.