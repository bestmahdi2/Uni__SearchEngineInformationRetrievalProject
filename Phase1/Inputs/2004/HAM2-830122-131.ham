سرانه  آب  تجديدشونده  ايران  در سال  1400
در شرايط  بحراني  قرار مي گيرد
نايب  رئيس  كميته  ملي  توسعه  پايدار گفت : با پيش بيني  حدود يكصد ميليون نفر جمعيت  كشور در سال  1400، سرانه  آب  تجديد پذير حدود هزار تا 1300متر مكعب  براي  هر نفر خواهد بود كه  از نظر معيارهاي  جهاني ، مرز بحران شناخته  شده  است .
دكتر رضا مكنون  روز چهارشنبه  در گفت  و گو با خبرنگار حوزه  محيط زيست  ايرنا، با بيان  اين كه آب ، يكي  از منابع  مهم  پايه  براي  توسعه كشورمان  است ، گفت  در ايران  سرانه  آب  تجديدشونده  با افزايش  جمعيت  كاهش يافته  و از نظر معيارهاي  جهاني  به  مرز بحران  نزديك  مي شود.
وي  ادامه  داد: سرانه  آب  تجديدشونده  يكي  از شاخص هاي  جهاني  در تعيين وضعيت  كشورها از نظر آب  است  و نحوه  بهره برداري  از آب  در بخش  كشاورزي ، شرب ، بهداشت  و صنعت ، عامل  مهمي در بهره وري  و كارآيي  ميزان  سرانه  آب  تجديدشونده  خواهد بود.
به  گفته  وي ، امروزه  با استفاده  بهينه  از منابع  آب  و بازچرخاني  آن بسياري  از كشورها با ارقام  سرانه  كمتر از 800 متر مكعب  در سال  نيز برنامه هاي  توسعه  ملي  خود را به  پيش  مي برند.
نايب  رئيس  كميته  ملي  توسعه پايدار گفت : ميزان  بارش  در ايران  به طور متوسط حدود 400 ميليارد متر مكعب  در سال  است  كه  270 ميليارد مترمكعب  آن تبخير و تعرق  شده  و 130 ميليارد مترمكعب  آن در سال  به  عنوان  آب هاي  تجديد پذير از طريق  آبهاي  سطحي  و آبهاي  زيرزميني  مي تواند مورد بهره برداري  قرار گيرد.
مكنون  با اشاره  به  وضعيت  آبهاي  زيرزميني  در كشور افزود: كيفيت  آبهاي زيرزميني  باملاحظه  شاخص  املاح  محلول  آب  در قسمت  اعظم  شرق ، شمال  شرق ، جنوب شرق  و مركز ايران  بيش  از 1000 تا 1500 ميلي  گرم  در ليتر است  كه  در مقايسه با ميزان  مناسب  براي  آب  شرب (500 ميلي  گرم  در ليتر)وضع  مطلوبي  نيست .وي  تصريح  كرد:توجه  به  راهبردهاي  پيشنهادي  كارشناسان  و جلوگيري  از هدر رفت  آب هاي  تجديد پذير، كنترل  پساب هاي  شهري  و كشاورزي ، توجه  به آبهاي  زيرزميني  و كنترل  منابع  آبهاي  سطحي  از مهمترين  مواردي  است  كه  به كاهش  وضعيت  بحران  آب  در كشور كمك  مي كند.