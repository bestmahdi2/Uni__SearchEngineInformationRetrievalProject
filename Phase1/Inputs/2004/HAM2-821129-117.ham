عاقلي برنده مدال طلاي جشنواره عكس ورزشي
گروه ورزشي:مراسم افتتاحيه نخستين جشنواره عكس ورزشي ايران با معرفي برگزيدگان و تجليل از زنده ياد ابوالقاسم فارسي پدر عكاسي ورزشي ايران 27 بهمن ماه در مجموعه ورزشي انقلاب برگزار شد.در اين مراسم تنديس جشنواره، مدال طلا و 10 سكه بهار آزادي به مهدي عاقلي( نفر اول) براي عكس «اعتراض»، تنديس جشنواره، مدال نقره و 7 سكه بهار آزادي به نادر داودي(نفر دوم)براي عكس « تلاش» و تنديس جشنواره، مدال برنز و 4 سكه بهار آزادي به ناصر صحت(نفر سوم)اهدا شد و برگزيدگان جوايز خود را روي سكوي قهرماني ورزشي دريافت كردند.همچنين در اين مراسم به پاس تجليل از زنده ياد قاسم فارسي  پدر عكاسي ورزشي ايران،  تنديس جشنواره و لوح يادبود به همسر و فرزند وي اهدا شد و فيلم كوتاهي درباره زنده ياد فارسي نمايش داده شد.