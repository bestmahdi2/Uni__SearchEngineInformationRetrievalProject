زباله هاي كلينيكي مثل زباله هاي بيمارستاني خطرناك هستند
دفع خطرناك زباله هاي شبه بيمارستاني تهران
گروه شهري: متاسفانه هيچ گونه مديريتي بر زباله هاي شبه بيمارستاني اعمال نمي شود و اين درحالي است كه بنا به اظهارنظر متخصصان و كارشناسان، قدرت اثرگذاري سوء اين نوع زباله ها، كمتر از زباله هاي بيمارستاني نيست.
كارشناسان بهداشت محيط بر اين باورند كه زباله هاي شبه بيمارستاني، بهداشت محيط و سلامت شهروندان را در معرض خطر قرارداده است و عدم مديريت بر اين نوع زباله ها مي تواند بهداشت عمومي را در آستانه بحران هاي زيست محيطي قرار دهد.
پريوش ديني پور - كارشناس بهداشت محيط در اين باره مي گويد: براساس آمارهاي رسمي شهرداري تهران، روزانه حدود هفت تا هفت هزار و 500 تن زباله توليد مي شود كه سهم زباله هاي بيمارستاني از اين ميزان حدود 70 تن است،  اما به رغم آن كه زباله هاي بيمارستاني و پلي كلينيك هاي بزرگ به طور جداگانه و با ضوابط ويژه جمع آوري مي شوند، زباله هاي مربوط به كلينيك هاي كوچك و مطب هائي كه جراحي هاي كوچك و به اصطلاح سرپائي انجام مي دهند، همراه با زباله هاي خانگي، تجاري و اداري جمع آوري مي شوند.
آمار دقيقي از شمار مطب ها و كلينك هايي كه هر روز جراحي هاي كوچك را انجام مي دهند دردست نيست، اما به قطع يقين ميزان زباله هاي شبه بيمارستاني آنها كمتر از زباله هاي بيمارستاني نيست و بايد بر اين نكته افزود كه پراكندگي اين مكان ها و نوع زباله ها به صورت بالقوه و بالفعل خطرناك و بحران زاست.
اين گزارش مي افزايد: اخيرا مهندس محمدجواد مهدي زاده - معاون شهردار تهران با تاكيد بر اينكه جمع آوري و دفن زباله هاي بيمارستاني، جاي نگراني ندارد، افزود: دفن اين زباله ها، كار اشتباهي است و اين روش قابل قبول نيست.
وي تصريح كرد: دو طرح براي زباله هاي بيمارستاني ارايه شده كه يكي از اين طرح ها توسط يك فرد ايراني مطرح شده كه اين زباله ها سوزانده شود تا از دفن اينگونه اين زباله ها خلاص شويم.وي گفت: طرح ارايه شده خوب است، اما به دليل آلودگي هوايي كه ايجاد مي كند هنوز تاييد نشده است.
وي طرح ديگر را استرليزه كردن اين زباله ها توسط يك دستگاه ويژه عنوان و تاكيد كرد: اين دستگاه و تكنولوژي آن بايد از كشورهاي اروپايي وارد شود كه زباله هاي بيمارستاني را مي توان با اين سيستم از حالت آلوده خارج كرد.
به گفته وي، بعد از اين اقدامات اين زباله ها خرد شده و در فرايند عادي زباله قرار مي گيرد و مي توان بعد از طي اين مراحل اين زباله ها را بازيافت كرد.محمدي زاده خاطرنشان كرد: مشكلي كه اين سيستم دارد هزينه بالاي آن است و اين هزينه را بايد بيمارستان ها پرداخت كنند، اما درحال حاضر بسياري از بيمارستان هاي تهران آمادگي اين كار را ندارند.