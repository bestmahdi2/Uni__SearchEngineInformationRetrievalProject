اولين همايش معرفي فرهيختگان ايثارگر برگزار مي شود
گروه علمي فرهنگي: همايش معرفي فرهيختگان ايثارگر، مهرماه امسال از سوي دبيرخانه شوراي هماهنگي و نظارت بر امر ترويج برگزار مي شود.
به گزارش خبرنگار ما، دكتر ايماني، دبير شوراي هماهنگي و نظارت بر امر ترويج فرهنگ ايثار و شهادت، ضمن معرفي دبيرخانه شوراي هماهنگي و نظارت بر امر ترويج فرهنگ ايثار و شهادت گفت: باتوجه به بند «د» ماده 159 برنامه سوم توسعه كشور، درخصوص طرح ترويج فرهنگ ايثار و شهادت، وزارت فرهنگ و ارشاد اسلامي موظف شده است اين دبيرخانه را با حضور دستگاه هاي مرتبط تشكيل بدهد.
دكتر ايماني افزود: 15 دستگاه فرهنگي و علمي از قبيل وزارت علوم و تحقيقات و فناوري، وزارت كشور، وزارت آموزش و پرورش، وزارت بهداشت، درمان و آموزش پزشكي، بنياد نشر و حفظ آثار ارزش هاي دفاع مقدس، بنياد شهيد و امور ايثارگران، سازمان تبليغات اسلامي، دفتر مشاوران رييس جمهور در امور ايثارگران و سازمان هاي ديگر اعضاي اين شورا هستند.
معاون وزير ارشاد گفت: ترويج فرهنگ ايثار و شهادت، هماهنگي بين دستگاه هاي موجود، گسترش و تعريف برنامه هاي خاص و معرفي ايثارگراني كه در بخش هاي مختلف مشغول هستند از اهم وظايف اين دبيرخانه است كه درواقع جزء امور مربوط به شوراي فرهنگ عمومي كشور است.
دكتر ايماني افزود: تشكيل سايت فرهنگ ايثار به نشاني: www.farhangeisar.com به شكل گسترده جزو برنامه هاي اين دبيرخانه است كه به وسيله اين سايت كل ايثارگراني كه در سراسر كشور هستند با هم مرتبط مي شوند.
وي در پايان، با اشاره به ديدگاه مقام معظم رهبري كه فرموده اند: نگذاريم چراغ نورافزاي ايثار و شهادت به خاموشي بگرايد، يادآور شد: در آينده اي نزديك و همزمان با گراميداشت هفته دفاع مقدس اولين همايش بزرگ معرفي فرهيختگان ايثارگر را برگزار مي كنيم كه مقدمه اي است براي برگزاري همايش بزرگ ملي ايثارگران كه عزيزان مي توانند مقالات و آثارشان را به اين دبيرخانه ارسال كنند.