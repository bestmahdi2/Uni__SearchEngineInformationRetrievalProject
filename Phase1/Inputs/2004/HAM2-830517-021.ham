دانشگاه تهران
* تاريخچه: دانشگاه تهران، كهن ترين و بزرگترين مركز دانشگاهي كشور است كه از اعتبار بين المللي خاصي برخوردار مي باشد. اين مركز علمي كه از آن به عنوان دانشگاه مادر و «نماد آموزش عالي كشور» ياد مي شود نقش بسزايي در توسعه علمي، فرهنگي و تحولات سياسي و اجتماعي كشور داشته و دارد. دانشگاه تهران از مطرح ترين و خبرسازترين مراكز علمي، فرهنگي و سياسي كشور است.
قسمتي از فضاي كالبدي دانشگاه در پرديس مركزي دانشگاه تهران واقع شده است. همچنين شماري از دانشكده ها و مراكز تحقيقاتي و پژوهشي دانشگاه تهران در بيرون از پرديس مركزي(كارگر شمالي و خيابان استاد مطهري)و نيز در شهرهاي قم(مجتمع آموزش عالي قم)، كرج(دانشكده هاي كشاورزي و منابع طبيعي)، پاكدشت، ساري و چوكا واقع شده اند.
* امكانات تحقيقاتي و مطالعاتي: كتابخانه مركزي و مركز اسناد دانشگاه تهران بزرگ ترين كتابخانه دانشگاهي ايران به شمار مي رود و مجموعه اي فني و گسترده از منابع گوناگون در زمينه هاي مختلف علوم و فنون و ادب را در برمي گيرد. تعداد كتاب هاي چاپي فارسي و عربي آن 200 هزار و كتابهاي لاتين 120 هزار جلد است. علاوه بر آن كتابهاي چاپ سنگي، ناياب، خطي، ميكروفيلم، نسخه هاي عكسي و... نيز در اين مركز نگهداري مي شود. شايان ذكر است: علاوه بر كتابخانه مركزي، دانشكده هاي دانشگاه تهران نيز به طور مجزا دارايكتابخانه تخصصي مي باشند.
بيشتر دانشكده هاي دانشگاه تهران داراي آزمايشگاه متناسب با فعاليت خود هستند. بيشترين آزمايشگاهها در دانشكده هاي علوم، دامپزشكي، فني و كشاورزي قرار دارد و دانشگاه تهران در مجموع در حدود 300 آزمايشگاه تخصصي دارد. به منظور سرعت بخشيدن به امور آموزشي، پژوهشي، خدماتي و اداري دانشگاه، مركز آمار و انفورماتيك با ايجاد شاهراه اطلاع رساني دانشگاه كليه واحدهاي دانشگاه تهران را با ايجاد يك شبكه اطلاع رساني سريع به هم پيوند زده است. دانشگاه تهران وسيع ترين شبكه فيبر نوري دانشگاهي كشور و يكي از بزرگترين شبكه هاي دانشگاهي جهان را در اختيار دارد.
همچنين دانشگاه تهران در راستاي سياستگذاري و سازماندهي به آموزش هاي الكترونيكي در سال 1380 اقدام به تأسيس مركز آموزشهاي الكترونيكي نموده كه هدف اصلي اين مركز آموزش دروس دانشگاهي با استفاده از چارچوب آموزش هاي الكترونيكي است.
علاوه بر اين دانشگاه تهران داراي 17 مركز رايانه است كه در دانشكده هاي مختلف در اختيار دانشجويان قرار گرفته است.
*اسامي و تعداد مراكز تحقيقاتي وابسته:
1- مركز مطالعات عالي بين المللي دانشكده، حقوق و علوم سياسي
2- مؤسسه تحقيقات علوم جزايي و جرم شناسي
3- مؤسسه تحقيقات تعاون
4- مؤسسه حقوق تطبيقي
5- مؤسسه لغت نامه دهخدا
6- مؤسسه باستان شناسي
7- مركز تحقيقات بيوشيمي- بيوفيزيك
8- مركز تحقيقات بين المللي همزيستي با كوير
9- انستيتو الكترونيك
10- مؤسسه روان شناسي
11- مركز تحقيقات كاربرد مواد معدني
12- پژوهشكده تاريخ علم
13- انستيتو مهندسي نفت
14- مؤسسه جغرافيا
15- گروه پژوهشي بهينه سازي خودرو
16- مؤسسه تحقيقات دامپزشكي
17- مركز مطالعات و تحقيقات زنان
18- گروه پژوهشي بيوتكنولوژي كشاورزي
19- پژوهشكده فرهنگ و هنر
20- مؤسسه مطالعات و تحقيقات اجتماعي
21- مؤسسه توسعه و تحقيقات اقتصادي
22- مؤسسه پژوهشي مديريت و برنامه ريزي انرژي
23- مؤسسه ژئوفيزيك
24- مركز لرزه نگاري
25- مركز آموزش هاي الكترونيكي
26- مركز تقويم دانشگاه تهران
27- انستيتو آب
28- مركز تحقيقات عمران
29- مركز پژوهش هاي كاربردي مديريت
30- مؤسسه عالي پژوهشي، خودرو، سوخت و محيط زيست
31- مركز مطالعات آمريكاي شمالي و اروپا
32- مركز پژوهش  علوم گياهي دانشكده علوم
33- مركز پژوهشي كنترل بيولوژيك آفات و بيماري هاي گياهي
34- مركز پژوهشي ژنتيك و اصلاح دام
* اعضاي هيأت علمي و دانشجو:
دانشگاه تهران مطابق آمار، ده درصد اعضاي هيأت علمي آموزش عالي كشور را در اختيار دارد و حدود 25 درصد بار آموزش عالي كشور را برعهده دارد. تعداد اعضاي هيأت علمي دانشگاه تهران بالغ بر 1500 نفر است، در حالي كه ظرفيت پذيرش دانشجو در دانشگاه در سال 1382 حدود 7186 نفر بوده و نسبت دانشجو به اعضاي هيأت علمي 18 نفر است.
امكانات و خدمات دانشجويي
* امكانات ورزشي:
تربيت بدني با در اختيار داشتن 3 سالن ورزشي سرپوشيده چند منظوره، يك سالن سونا و بدنسازي مجهز، يك استخر روباز، يك زمين چمن و سالن هاي متعدد ورزشي اختصاصي خدمات ورزشي را به دانشجويان و كاركنان دانشگاه ارائه مي دهد.
* امكانات رفت و آمد:
سرويس اياب و ذهاب براي انتقال دانشجويان از كوي دانشگاه به دانشكده ها و بالعكس در طول ايام سال تحصيلي فعال است.
* امكانات سلف سرويس:
اين قسمت كه زيرنظر معاونت دانشجويي و فرهنگي دانشگاه تهران اداره مي شود، روزانه دو وعده غذاي دانشجويي توسط غداخوري هاي دانشكده ها و مجتمع كوي دانشگاه طبخ و با حداقل قيمت ممكن در اختيار دانشجويان قرار مي دهد.
* امكانات خوابگاهها:
هم اكنون ظرفيت كل خوابگاه هاي دانشگاه تهران كه به «كوي دانشگاه تهران» موسوم است حدود 10 هزار نفر است كه در محوطه اي با مساحت 390/146 مترمربع و در قالب 34 ساختمان قرار دارد.
خوابگاه هاي اين مجموعه به شرح زير است:
خوابگاه هاي پسران داراي 14 بلوك ساختماني است كه در پرديس مركزي(امير آباد)قرار گرفته است.
مجتمع خوابگاه هاي فاطميه كه در شمال پرديس مركزي قرار دارد و مختص دختران است و همچنين خوابگاه هاي 16 آذر، وصال، قدس و 13 آبان كه در سطح شهر پراكنده اند.
خوابگاه هاي متأهلين عبارتند از: خوابگاه جلال آل احمد، فرهنگ، 16 آذر، سعادت آباد.
اين خوابگاه ها پس از ثبت نام دانشجويان جديدالورود شهرستاني دوره روزانه(در هر مقطعي)به ترتيب اولويت در اختيار دانشجويان قرار مي گيرد.
* نشاني: تهران، خيابان انقلاب www.ut.ac.ir