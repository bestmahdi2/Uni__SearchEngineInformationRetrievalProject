معاون حقوقي و امور مجلس سازمان تأمين اجتماعي:
كارگران بدون پرداخت خسارت كارفرما بازنشسته مي شوند
معاون حقوقي و امور مجلس سازمان تأمين اجتماعي اعلام كرد: كارگران از اين پس بدون در نظر گرفتن پرداخت خسارت از سوي كارفرمايان، بازنشسته مي شوند.
مهندس طاهر موهبتي در گفت وگو با ايسنا افزود: در گذشته ترك كار يا بازنشستگي كارگر منوط به پرداخت خسارت يا جريمه كارفرما به صندوق بازنشستگي بود كه اين مشكلاتي را براي كارگران ايجاد كرده بود.
وي افزود: بر اساس تصميمات اتخاذ شده از اين پس در صورتي كه كارگران شرايط لازم و قانوني را احراز و سازمان تامين اجتماعي نيز آن را تاييد كند، بدون پرداخت خسارت كارفرما، ترك كار و در صورت احراز شرايط بازنشسته مي شوند.
معاون حقوقي و امور مجلس سازمان تامين اجتماعي با بيان اين كه همچنين كارگران، ايراداتي را نسبت به اجراي قانون نوسازي صنايع وارد كرده اند، به ايسنا گفت: بر اساس ماده 10 اين قانون كارفرما مي تواند افرادي كه سابقه 25 سال پرداخت حق بيمه دارند را بازنشسته كند كه اين امر محل اختلافي را مبني بر اينكه آيا كارگر بايد حقوق 25 روز يا 30 روز را دريافت كند، ايجاد كرده است.
وي افزود: بر اساس مصوبه دولت اختلاف حقوقي بين دستگاهها بايد از سوي معاونت حقوقي رييس جمهوري استعلام مي شد كه خوشبختانه اين امر روز گذشته صورت گرفت.
كارفرمايان از بيمه 450 هزار كارگر تهراني خودداري مي كنند
ازسوي ديگر مديركل تأمين اجتماعي:اعلام كرد در سال گذشته بيش از 425 هزار بازرسي از كارگاه هاي تحت پوشش تأمين اجتماعي در سطح تهران بزرگ به عمل آمده است.
به گزارش روابط عمومي تأمين اجتماعي تهران بزرگ، مجيد روزيفراخ كه در جمع كارفرمايان و كارشناسان ارشد اداره كل سخن مي گفت با ذكر مطلب بالا افزود: عملكرد بازرسي 31 شعبه تابعه اداره كل تهران بزرگ در سال گذشته 57درصد رشد داشته و اين حاكي از تلاش تأمين اجتماعي براي به حداقل رساندن مشكلات كارفرمايان و بيمه شدگان است. روزيفراخ با اشاره به حجم و گستردگي و تنوع كارگاه هاي تحت پوشش تهران بزرگ گفت: بيش از 5/1 ميليون نفر بيمه شده توسط 340 هزار كارگاه تحت پوشش حمايتي - بيمه اي و درماني تأمين اجتماعي در سطح تهران بزرگ قرار دارند، كه اين رقم معادل يك پنجم از كل كارگاه ها در سراسر ايران مي باشد.
مديركل تأمين اجتماعي درخصوص كارگراني كه در شب فعاليت مي كنند و تقاضاي بازرسي دارند گفت: بازرسان شعب تهران بزرگ هر ساعت و در هر زمان آمادگي حضور و رسيدگي به موضوعات مطروحه را دارند و هيچ محدوديت زماني در تهيه گزارش بازرسي وجود ندارد.
مديركل تهران بزرگ با اشاره به اينكه در سال گذشته بيش از 10 هزار بازرسي فني از كارگاه هايي كه در آن كارگران دچار حادثه شده اند به عمل آمده گفت: در صورت بروز حادثه كارفرمايان مي بايست طي مدت 3 روز از شعبه مربوطه تقاضاي بازرسي نمايند تا حق و حقوق كارگران تضييع نشود.
روزيفراخ در خصوص كارگراني كه از خدمات بيمه اي بي بهره مي باشند گفت: به جز كارگران فصلي، در سطح تهران بزرگ بيش از 450 هزار نفر كارگر از خدمات بيمه اي محروم مي باشند و كارفرمايان از بيمه نمودن آنان اجتناب دارند. وي افزود: كارگراني كه در كارگاه ها مشغول فعاليت مي باشند و كارفرمايان به تكليف قانوني خود مبني بر ارسال ليست حق بيمه اقدام نمي كنند، مي توانند با رجوع به شعب تهران بزرگ تقاضاي بازرسي نمايند و پس از تعيين كاركرد و اخذ حقوق و مزايا و تأييد سلامت جسمي تحت پوشش تأمين اجتماعي قرار گيرند. روزيفراخ تصريح نمود: بازرسان موظفند كه نسخه دوم بازرسي را به كارفرمايان ارائه نمايند و چنانچه شبهه و يا ابهامي در بازرسي وجود داشته باشد، كارفرمايان با درخواست بازرسي از شعبه مربوطه نسبت به رفع ابهام اقدام نمايند.