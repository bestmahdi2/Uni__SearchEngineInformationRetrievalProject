وزير مسكن و شهرسازي: مقدمات عمليات بازسازي شهرستان بم فراهم شده است
وزير مسكن  و شهرسازي  اعلام  كرد: مقدمات  لازم  براي  اجراي  عمليات  بازسازي شهرستان  زلزله  زده  بم  و بروات  فراهم  شده  است .
به گزارش ايرنا «علي  عبدالعلي  زاده » روز پنجشنبه  در گفت وگو با خبرنگاران  در بم  افزود: عمليات  ساخت  و ساز در دو بخش  مسكوني  و تجاري  اين  شهرستان  تا پايان  شهريورماه  سال  84 پايان  مي يابد.
وي ، برنامه  ساخت  و ساز شهري  در بم  را به  سه  بخش  «آموزشي »، «دولتي  و عمومي » و «زيربناها» تفكيك  كرد و گفت : بر اساس  توافق  صورت  گرفته  باسازمان  نوسازي  مدارس  كشور، مدارسي  كه  در زمين  لرزه  اين  شهر كاملا تخريب شده اند براي  مهرماه  سال  جاري  بازسازي  مي شوند.
عبدالعلي  زاده  كل  اعتبار اختصاص  يافته  به  108 مدرسه  آسيب  ديده  در زلزله بم  را 300 ميليارد ريال  عنوان  كرد كه  تاكنون  100 ميليارد آن براي  تجهيزكارگاه  و تامين  مصالح  ساختماني  به  سازمان  نوسازي  مدارس  تخصيص  يافته  است .
وزيرمسكن  وشهرسازي  همچنين  در خصوص  پيشرفت  فيزيكي  بيمارستان  96 تختخوابي بم  نيز گفت : كل  اعتبار عمراني  اين  بيمارستان  و خريد تجهيزات  غيرپزشكي  آن از طريق  ستاد راهبري  بازسازي  بم  تامين  شده  است  و اين  پروژه  تا پايان شهريور ماه  سال  جاري  تكميل  مي شود.
وي  با اشاره  به  درخواست  كشورهاي  خارجي  مبني  بر شركت  در پروژه هاي  بم ،گفت : سعي  مي شود از تسهيلات  خارجي  براي  پروژه هاي  عمومي و عام  المنفعه  كه داراي  چارچوب  كاملا مشخصي  هستند استفاده  گردد.
وزيرمسكن  به  تصويب  طرح  ساختاري  شهر بم  در شوراي  عالي  معماري  و شهرسازي اشاره  كرد و افزود: هم  اينك  مهندسين  مشاور در حال  تهيه  طرح  جامع  اين  شهرهستند.
وي  گفت : مبلغ  180 ميليارد ريال  براي  اجراي  طرح  ساختاري  اين  شهر و ازجمله  ساخت  معابر جديد، ايجاد فضاي  سبز و مديريت  امور شهري  به  شهرداري  بم اختصاص  يافته  و وزارت  كشور هم  متعهد شده  تا نيروي  انساني  فني  مورد نيازاين  منطقه  را فراهم  كند.