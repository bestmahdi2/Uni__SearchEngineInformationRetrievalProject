اخبار كوتاه
شوراي نگهبان يك مصوبه اقتصادي مجلس را مغاير شرع و قانون ندانست
ايرنا - شوراي نگهبان قانون اساسي طرح تأمين منابع مالي براي جبران خسارات ناشي از خشكسالي و يا سرمازدگي را مغاير شرع و قانون اساسي ندانست.
اين شورا در نامه اي به رئيس مجلس شوراي اسلامي اعلام كرد: طرح تأمين منابع مالي براي جبران خسارات ناشي از خشكسالي و يا سرمازدگي كه با اصلاحاتي در جلسه 14 مهر ماه به تصويب مجلس رسيده است، باتوجه به اصلاحات به عمل آمده مغاير با موازين شرع و قانون اساسي شناخته نشد.
دريابان شمخاني ماه مبارك رمضان را به وزراي دفاع كشورهاي اسلامي تبريك گفت
فارس: وزير دفاع با ارسال پيام هاي جداگانه اي حلول ماه مبارك رمضان را به وزراي دفاع كشورهاي اسلامي تبريك گفت.در اين پيام اظهار اميدواري شده است با بهره گيري از تعاليم وحدت بخش و مترقي دين مبين اسلام، شاهد استقرار جهاني سرشار از عدالت، آزادي و احترام به حقوق انسان ها باشيم.
اعمال تغيير در قانون انتخابات رياست جمهوري منطقي نيست
مهر- حميدرضا حاج بابايي ديروز درخصوص بحث كاهش سن رياست جمهوري گفت: اعمال تغيير در قانون انتخابات رياست جمهوري و كاهش سن رياست جمهوري منطقي و عقلاني نيست.وي خاطرنشان كرد: اگر چنين طرحي نيز ارائه شود به نظر من به شدت مردود شده و شانسي براي اخذ راي از مجلس را نخواهد داشت.عضو هيات رئيسه مجلس تصريح كرد: در انتخابات هاي ديگر كشورها نيز همين گونه است و معمولا رئيس جمهوري هايي كه انتخاب مي شوند از 60 سال به بالا دارند.
كميسيون ماده 10 احزاب، مسائل صنفي را بررسي كرد
ايرنا: نشست  كميسيون  ماده  10 قانون  احزاب  روز گذشته  با حضور نمايندگان  جديد قوه  قضائيه  برگزار شد. منتظري  نماينده  دادستاني  و اميري  نماينده  قوه  قضائيه  براي  مدت  دو سال  به  اين  كميسيون  معرفي  شده اند. پيش  از اين  اميري  از قوه  قضائيه  و اتابكي  از دادستاني  كل  كشور در كميسيون  ماده  10 قانون  احزاب  حضور مي يافتند كه  در پايان  شهريور مدت  نمايندگي  آنان  در اين  كميسيون  پايان  يافت .
مرتضي  مبلغ  معاون  سياسي  وزارت  كشور، احمد پيش  بين  و منوچهر متكي  دو نماينده  از مجلس  شوراي  اسلامي از ديگر اعضاي  كميسيون  ماده  10 قانون  احزاب هستند. به  گفته  مسئولان  كميسيون  ماده  10 قانون  احزاب  در نشست  ديروز اين  كميسيون  چگونگي  فعاليت  اين  كميسيون  و مسايل  صنفي  مورد بحث  و بررسي  قرار گرفت .
پايه ثابت حقوقي نمايندگان مجلس پس از دوره نمايندگي آنها ملغي مي شود
فارس: براساس طرح حفظ منزلت مجلس شوراي اسلامي كه به منظور حفظ استقلال و شان مجلس از سوي تعدادي از نمايندگان تقديم هيات رئيسه مجلس شده است، پايه ثابت حقوقي نمايندگان پس از دوره نمايندگي آنها ملغي شده و ثروت نمايندگان و خانواده آنها مورد بررسي و نظارت قرار مي گيرد.هدف از ارائه اين طرح، حفظ استقلال و شان مجلس، تامين امكانات خدمت به مردم و تسهيل انجام امور وظايف نمايندگي، تقويت اعتماد عمومي به نمايندگي، حفظ سلامت خانه ملت از نفوذ عوامل فساد برانگيز و شفاف سازي هزينه هاي مجلس شوراي اسلامي بيان شده است.
وزير كار ايتاليا براي همكاري در زمينه مسائل اجتماعي به ايران مي آيد
ايرنا: «روبرتو ماروني» وزير كار و سياستهاي اجتماعي ايتاليا در آستانه سفر به ايران، همكاري تهران و رم در بخشهاي كار و سياستهاي اجتماعي را خواستار شد.ماروني روز گذشته در ديدار با «بهرام قاسمي» سفير جمهوري اسلامي ايران در رم ضمن اشاره به برنامه مذاكرات گسترده خود با مقامهاي ايراني گفت: مناسبات دو كشور در بخشهاي مختلف در سطح بسيار مطلوبي است و زمينه هاي فراواني نيز براي همكاري در حوزه كار و سياستهاي اجتماعي وجود دارد.
وزير كار ايتاليا با تشريح تجربه اين كشور در حوزه كارآفريني متكي بر ايجاد صنايع كوچك و متوسط و همچنين حمايتهاي اجتماعي و مقررات بازنشستگي، آمادگي كشور خود را براي انتقال اين تجربيات به ايران اعلام كرد.