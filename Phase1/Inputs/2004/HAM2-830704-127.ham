دبيركل حزب همبستگي:
رفتار بعضي اصلاح طلبان مردم را دچار يأس كرده است
ايسنا- «ابراهيم اصغرزاده» درباره  انتخابات آتي رياست جمهوري اظهار داشت: متاسفانه اصلاح طلبان هنوز نتوانستند يخ موجود در جامعه را آب و حساسيت لازم را در افكار عمومي ايجاد كنند. به نظر من پروسه  ايجاد شرايط و بستري مناسب براي اين كه مردم در انتخابات شركت كنند، مهم تر از يك كانديدا يا پيروزي يك جناح در انتخابات رياست جمهوري است. دبيركل حزب همبستگي ايران افزود: انتخاب ميرحسين موسوي شايد نزد برخي از اصلاح طلبان كاري سياسي بود و مي خواستند از دوره  بحران و آشفتگي كه بعد از انتخابات مجلس هـفتم دچار آن شده بودند، عـبور كنند، ولي به نظر من معرفي وي يك اقدام مشروع سياسي است. البته هنوز معلوم نيست كه مردم به پيشنهاد كلي اصلاح طلبان مبني بر حضور فعال در انتخابات در صورت وجود فضا و كانديداهاي مناسب، جواب مثبت دهند، چون بخش مهمي از افكار عمومي از اصلاح طلبان آزرده خاطر هستند و رفتار بعضي از اصلاح طلبان، مردم را دچار يأس و انفعال كرده است.