سفرمنطقه اي نخست وزير عراق به تعويق افتاد
اياد علاوي نخست وزير عراق سفر منطقه اي خود را كه قرار بود روز يكشنبه از اردن آغاز كند، به مدت يك هفته به تعويق انداخت.
روزنامه مصري الاهرام به نقل از منابع رسمي اردن نوشت، دفتر نخست وزير عراق به دولت اردن اعلام كرد كه اين سفر به مدت يك هفته به تاخير افتاد.
به نوشته الاهرام، تعويق سفر علاوي به اين دليل صورت گرفته، كه عراقي ها سرگرم انجام تماس ها و رايزني با كشورهاي عربي هستند تا علاوي در اين سفر به اهدافش در تحكيم روابط عراق با كشورهاي عربي و جلب حمايتشان از دولت موقت عراق دست يابد.
جانشين دوملو تعيين شد
سخنگوي سازمان ملل متحد اعلام كرد، كوفي عنان دبيركل سازمان ملل متحد «اشرف جهانگير قاضي» سفير پاكستان در آمريكا را به عنوان فرستاده ويژه سازمان ملل متحد در عراق منصوب كرد.
به گزارش خبرگزاري فرانسه، جهانگير قاضي از سپتامبر سال 2002 ميلادي تاكنون به عنوان سفير پاكستان در واشنگتن بوده است. جهانگير قاضي جانشين «سرجيو وييرا دوملو» است كه در انفجار روز 19 اوت سال 2003 ميلادي در بغداد كشته شد.
فيليپين نيروهايش را از عراق خارج مي كند
معاون  وزير امور خارجه  فيليپين  سحرگاه  ديروز در گفتگو با شبكه  تلويزيوني  الجزيره  قطر اعلام  كرد مانيل  به  سرعت  نيروهاي خود را از عراق  خارج  خواهد كرد.
به  گزارش  خبرگزاري  فرانسه  وي گفت ، دولت  فيليپين  در پاسخ  به درخواست  گروه  خالدبن  وليد، از گروههاي  اسلامي عراق  و طبق  تعهدات  خودهرچه  سريعتر و به  محض  فراهم  شدن  مقدمات  بازگشت ، نيروهاي  خود را از عراق خارج  خواهد كرد.
معاون  وزير امور خارجه  فيليپين  تاريخي  را براي  خروج  51 سرباز و پليس اين  كشور از عراق  ذكر نكرد.
وي خطاب  به  گروگانگيراني  كه  تبعه  فيليپيني  را به  گروگان  گرفته اندگفت:  به  خاطر مردم  فيليپين  به  خاطر بشريت  و به  خاطر 8 فرزند اين  گروگان  دولت  فيليپين  از شما مي خواهد اين  گروگان  را آزاد كنيد. معاون  وزير امور خارجه  فيليپين  كه  درخواست  خود را با ذكر نام  خداوندبخشنده  مهربان  شروع  كرده  بود افزود ما مي دانيم  اسلام  دين  صلح  آرامش عشق  و تسامح  است .
از شما مي خواهم  اين  گروگان  را آزاد كنيد تا نزدخانواده  و فرزندانش  برگردد.