پايتخت
اسلو
شهر اسلو پايتخت نروژ در مكان پانزدهم گرانترين پايتخت هاي جهان قرار دارد. اين شهر سال گذشته در رده سيزدهم اين ليست قرار داشت.
در ميان شهرهاي اروپايي، لندن، دوبلين، كپنهاك و ميلان در صدر جدول شهرهاي گران اروپا قرار دارند.
اين آمار هر ساله توسط مشاوران منابع انساني در آمريكا اعلام مي شود. در اين ليست 144 شهر مختلف جهان قرار دارند كه بر اساس قيمت موادغذايي، حمل ونقل،  پوشاك و كرايه خانه طبقه بندي شده اند.
در اين ليست توكيو به عنوان گرانترين شهر معرفي شده است. اگر مي خواهيد ارزان ترين شهر جهان را براي زندگي هم بدانيد، جايي نيست جز پايتخت پاراگوئه؛ آسانسيون.
آتن
بازهم خبري از آتن و مسابقات المپيك 2004 اين شهر. درحالي كه تنها يازده روز تا آغاز مسابقات باقيمانده، مسوولان شهر آتن اعلام كرده اند كه اين شهر براي برپايي باشكوه مهمترين رخداد ورزشي جهان كاملا آماده است. اين مسوولان اعلام كردند تمام پروژه هايي كه براي انجام مسابقات در نظر گرفته شده به پايان رسيده و اين شهر در حال حاضر در انتظار ورود ميهمانان است.
وزير راه و ترابري يونان هم درجمع خبرنگاران اعلام كرد تمام مسيرهاي مترو كه از فرودگاه به مركز شهر مي رسند به طور كامل آماده است.
لحظه بزرگ براي آتن در حال نزديك شدن است.
پاريس
خبري بخوانيد از شهر پاريس كه البته بي ربط به مسابقات المپيك نيست. مسوولان شهري پاريس براي كساني كه نمي توانند به آتن بروند و يا بليت به اين كشور را نتوانسته اند كه تهيه كنند، تدابيري انديشيده  كه آنها در هر لحظه خود را در آتن ببينند. مقامات اين شهر قرار است با حمايت يك شبكه تلويزيوني در ميادين اصلي شهر با نصب تلويزيون هاي بزرگ اين مسابقات را به طور زنده پخش كنند.
همچنين قرار است رستوران هايي نيز در اطراف ميدان در نظر گرفته شود تا شهروندان همانطور كه در جريان مسابقات قرار مي گيرند، بتوانند از اين امكانات استفاده و از بازي ها لذت بيشتري ببرند.