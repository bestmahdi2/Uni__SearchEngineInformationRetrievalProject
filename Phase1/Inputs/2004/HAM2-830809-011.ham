نسخه نويسي تحت تاثير بيمار
رئيس دانشگاه علوم پزشكي شيراز با اعلام اينكه معمولا در كشورهاي دنيا پزشك در هر نسخه يك يا دو قلم دارو مي نويسد تصريح كرد: اين رقم در كشور ما سه يا چهار قلم دارو در هرنسخه است.
محمدرضا پنجه شاهين با بيان اين كه متوسط مصرف دارو در كشور ما بسيار بالاتر از استانداردهاي جهاني است خاطر نشان كرد: متاسفانه اغلب بيماران پزشك خوب را از حجم داروها و آزمايش هايي كه مي نويسند تشخيص مي دهند.
وي با بيان اينكه برخي از بيماران تاكيد بيش از اندازه بر انجام آزمايش دارند خاطر نشان كرد: برخي بيماران توقع دارند كه با هر مراجعه به پزشك آزمايش براي آنها نوشته شود كه اين مساله بر كيفيت كار نيز تاثير گذاشت.
پنجه شاهين اضافه كرد: در واقع ممكن است خطاهاي انساني در آزمايشگاه ها يا اشتباهات زمان نمونه برداري با بالا رفتن حجم آزمايش ها افزايش يابد كه اين امر باعث كاهش دقت كاري مي شود.
رئيس دانشگاه علوم پزشكي شيراز عقيده دارد برخي پزشكان نيز تحت تاثير و خواست بيماران، ناخودآگاه نظر بيماران را انجام مي دهند و با افزايش حجم دارو يا دستور آزمايش نظر بيمار خود را جلب مي كنند.
وي با اشاره به اين كه به نظر مي رسد ميزان آزمايش هاي انجام شده بيش از ميزان مورد نياز است تصريح كرد مصرف دارو با انجام آزمايش زياد سبب بهبودي نيست بلكه بر عكس در برخي مواقع مصرف بيش از اندازه دارو يا آزمايش زياد مي تواند سلامت انسان را با خطر مواجه كند.