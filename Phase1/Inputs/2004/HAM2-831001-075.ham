نبض بازار
حضور سيماني ها در جدول عرضه
گروه بورس: ديروز جايگاه نخست جدول تقاضا به شركت فارسيت اهواز اختصاص يافت.
به گزارش خبرنگار ما در اين روز 150 نفر براي خريد يك ميليون و 415 هزار و 184 سهم اين شركت به كارگزاري ها مراجعه كردند.
ارزش كل تقاضاهاي موجود بر روي سهام اين شركت ديروز 5/3 ميليارد ريال برآورد شد.
بنابراين گزارش ديروز 187 فعال بازار براي يك ميليون و 780 هزار و 876 سهم كابل باختر به ارزش كل 65/2 ميليارد ريال برگه دستور خريد پركردند.
در اين روز سهام شركت هاي آبگينه، كشت و صنعت پياذر، سپنتا، آونگان، خوراك دام پارس ومحورسازان ايران خودرو با حجم زياد تقاضا مواجه بود.
اين گزارش حاكي است ديروز سيمان تهران در جايگاه نخست جدول عرضه قرار گرفت به طوري كه 198 سهامدار اين شركت براي فروش 314 هزار و 716 سهم در اختيار خود در مجموع به ارزش 6 ميليارد ريال دستور فروش صادر كردند.
تكين كو، سيمان شرق، سيمان شاهرود، سايپا، خدمات انفورماتيك،  سيمان بهبهان، پارس خودرو روز گذشته از جمله شركت هاي حاضر در جدول عرضه بودند.