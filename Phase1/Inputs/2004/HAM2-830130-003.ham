سايه روشن هاي نظام وظيفه ازمنظر اقتصاد خانواده(قسمت اول)
يك، دو، قدم رو...
بله بايد به خدمت نظام برويم، اما اي كاش كاري مي كردند تا جوانان در اين دو سال به حرفه يا مهارتي با توجه به استعداد خويش آشنا شوند. ما وقتي پس از دو سال به شرايط عادي برمي گرديم،  به واقع هيچ تخصصي براي ورود به بازار كار نداريم و در نقطه صفر به سر مي بريم و باور كنيد در نقطه صفر بودن بسيار دشوار است.يك سرباز
سربازي بخش لا ينفك زندگي جوانان ما است و چه بخواهند، چه نخواهند بايد رو در روي آن قرار بگيرند. بديهي است كشور ما به ارتش قوي و نيرومند نيازمند است. خدمت سربازي وظيفه اي است كه بر عهده جوانان كشور است و بر اساس قوانين موجود آنها بايد نزديك به دو سال جامه نظامي را به تن كنند. آنچه كه  براي تقويت نظامي كشور الزامي است و همه آنها را پذيرفته اند،
ولي اين امر نياز به بررسي هاي بيشتري دارد؛حداقل در قالب نيازهاي اقتصادي فرد و خانواده.
مي توان پرسيد آن ها طي اين دو سال عملاً چه مي كنند؟ چه ميآموزند كه در زندگي آتي شان كار ساز باشد؟ و پس از اتمام دوره سربازي چه اقبالي براي ورود به بازار كار دارند؟
كليات دوره سربازي با عنوان اصلي قانون خدمت وظيفه در سال 1304 - عصر رضا شاه- تصويب شد و پس از آن با اصلا حاتي جزئي ادامه يافت و جلو آمد. 80 سال پيش جمعيت ايران حدود ده ميليون نفر بود و اكثر افراد جامعه بي سواد و روستايي بودند. از سوي ديگر به دليل بي ثباتي هاي داخلي و نيز همسايگي با كشور مستبدي چون شوروي، كشور نيازمند يك ارتش قوي مبتني بر نيروي انساني بود.
اكنون بعد از گذشت هشت دهه اين كه چنين اصلي كارساز باشد زير سوال رفته خصوصاً آنكه تجربيات دو دهه گذشته هم بسيار كارساز است. از يك طرف جمعيت كشور زياد شده و از سوي ديگر ديگر سطح تحصيلات جوانان ارتقاء پيدا كرده. به نظر مي رسد ادامه روش هاي سنتي كارساز نيست و اين امر نيازمند برنامه اي نوين است. مسوولين تاكنون چندين بار راهكارهايي را پيشنهاد كرده اند تا اوضاع خدمت سربازي، تركيب جديد و كارسازتري بيابد؛ ولي تاكنون برنامه جديدي در اين رابطه تنظيم نشده، در حالي كه ميليون ها جوان چشم به ارزيابي دوباره اين امر دارند و خانواده ها از منظر اقتصادي به صورت بسيار جدي به اين امر مي نگرند.
هزينه هاي دوران خدمت 
مشمولاني كه به خدمت نظام وظيفه فرا خوانده مي شوند بايد حدود دو سال از عمر خود را در خدمت به ارتش صرف كنند. برايآن ها در ازاي دو سالي كه دوران خدمتشان را سپري مي كنند، هزينه هاي گزافي صرف مي شود كه اقتصاد خانواده و همين طور سرمايه هاي دولتي و ملي را تحت تاثير قرار مي دهد. حقوقي كه در دوران خدمت به سربازان تعلق مي گيرد بسيار ناچيز است و ديگر اينكه ارتش نيز بايد براي ارائه حداقل امكانات به سربازان و افسرانش هزينه قابل توجهي را متحمل شود. در كنار همه اينها اكثر جواناني كه به سربازي مي روند ادعا مي كنند، در اين مدت بدون اينكه كارمفيدي انجام دهند دو سال از عمرشان را در برهه كليدي از كف مي دهند و اين امر ضربه مهلكي بهآينده آنها مي زند. آنها لزوم خدمت سربازي و حفظ كيفيت والا ي ارتش را درك مي كنند ولي انتظار دارند در اين مدت بهره اي هم براي آينده خويش ببرند.
علي.ك ديپلمه كه به سربازي رفته مي گويد: اگر مدت خدمت را كم مي كردند بهتر بود. در شرايط كنوني حدود دو سال از عمر جوانان صرف مي شود، ضمن اين كه به نظر مي رسد ارتش در شرايط كنوني نياز مبرمي به ما ندارد. او ادامه مي دهد: حال كه بايد به خدمت نظام برويم بنابراين اي كاش كاري مي كردند تا جوانان در اين دو سال به حرفه يا مهارتي با توجه به استعداد خويش آشنا شوند. ما وقتي پس از دو سال به شرايط عادي بر مي گرديم،  به واقع هيچ تخصصي نداريم و در نقطه صفر به سر مي بريم و باور كنيد در نقطه صفر بودن بسيار دشوار است..
محسن رناني، اقتصاددان در مورد هزينه هايي كه در مدت خدمت براي افراد تحصيل كرده صرف مي شود مي گويد: همه ساله سرمايه هايي را براي آموزش و پرورش، آموزش عالي و ديگر امور صرف مي كنيم تا سرمايه اي انساني ايجاد كنيم. سپس اين سرمايه را به خدمت نظام وظيفه مي فرستيم و به گونه اي استفاده مي كنيم كه هرز رفته و از بين برود. او ادامه مي دهد: توليد امنيت در ايران با صرف هزينه هاي زياد انجام مي گيرد. ولي مساله اي كه باعث شده به تحولي مناسب دست نيابيم ماهيت غيرآشكار اين هزينه هاست كه با گذشت 80 سال هنوز از ساختار مناسبي بهره مند نيست.
او در اين مورد به مثالي نيز اشاره مي كند: در حال حاضر وزارت علوم براي آموزش هر دانشجوي دكتري هزينه متوسطي حدود 15 ميليون تومان صرف مي كند. اين رقم براي دانشجويان فني- مهندسي، علوم پايه و انساني به ترتيب 18، 15 و 13 ميليون تومان است. رقم مذكور براي نيروهاي وظيفه زير ليسانس حداقل 8 ميليون تومان است. از طرفي روانشناسان پس از تحقيقات اعلا م كرده اند اگر افراد از دانش خود استفاده نكنند هر سه سال كه بگذرد دانش آنها نصف مي شود. بنابراين وقتي يك فارغ التحصيل دكتري به سربازي مي رود و در مشاغلي غير مرتبط با تخصص خود مشغول مي شود، حدود يك سوم از توانايي تخصصي خود را از دست مي دهد. او ادامه مي دهد: اگر هزينه مستقيم آموزش يك فارغ التحصيل دكتري 15 ميليون تومان باشد در طول دو سال سربازي و با از دست دادن يك سوم از توانايي و دانش خود، در حقيقت يك سوم از سرمايه انساني را از دست مي دهد. اين يعني 5 ميليون تومان سرمايه كه هدر رفته است.
رناني مي گويد: اگر اين فارغ التحصيل به سربازي نمي رفت و در جايي مشغول به كار مي شد، در طول دو سال، درآمدي كه كسب مي كرد حداقل 6 تا 7 ميليون تومان بود. اكنون در كشور حدود 50 هزار مشمول داراي تحصيلا ت عالي وجود دارد كه اگر همه آنها را ليسانس در نظر بگيريم جمع هزينه هاي آنها حدود 500 ميليارد تومان مي شود. به همين ترتيب  در هر سال نزديك به 500 هزار مشمول وارد نظام وظيفه مي شوند كه اگر همه آنها زير ليسانس باشند بيش از 4 هزار ميليارد تومان از هزينه ها را به خود اختصاص خواهند داد. اين مبلغ معادل يك سوم از درآمدهاي ارزي كشور و دو برابر هزينه كل امور دفاعي مندرج در بودجه هاي ساليانه دولت است. او مي گويد: اينها سرمايه هايي است كه هزينه مي كنيم ولي آنها را نمي بينيم و سپس معترضيم كه چرا رشد نمي كنيم و يا چرا نيروي ليسانس كشور كارآيي ندارد.
ارقام بالا،  نشان دهنده اين امر هستند كه برنامه ريزي هاي جاري در ارتش ما به حضور جوانان در ارتش به عنوان يك «بايد» نگاه كرده و از زاويه برنامه ريزي اقتصادي، چه براي خود و كشور و چه براي جوانان و خانواده هايآن ها نيانديشيده است. آنچه كه بي ترديد «نشدني» نيست.
كدام حقوق؟
همه مي دانند حقوقي كه در مدت خدمت به سربازان پرداخت مي شود بسيار كم است، چيزي در حد صفر. آشكارا، همه از اين وضعيت ناراضي هستند. هرچه باشد در ميان آنها جوانان پرشماري برخاسته از قشر ضعيف جامعه هستند و مبلغي كه ماهيانه از سوي ارتش دريافت مي كنند حتي كفاف آمد و شد آنها را هم نمي دهد. همه مي دانند هزينه سفر از شهري به شهر ديگر و حتي از پادگان به خانه در همان شهر يا استان كم نيست.
عباس. ر، كه از شهرستان به تهران آمده و دوره خدمت را مي گذراند ماهيانه حدود 13 هزار تومان حقوق دريافت مي كند. او مي گويد: اين مبلغ بسيار كم است. بنابراين هميشه به خانواده ام مي گويم برايم پول بفرستند. باور كنيد سعي مي كنم، مراعات آنها را بكنم ، ولي چاره اي نيست و در شرايطي نيستم كه خودم درآمدي كسب كنم و ناچارم و براي ملا قات گاه و بيگاه با آنها بايد از جيب آنها خرج كنم. او مي گويد: مي دانيد، زندگي در تهران بسيار خرج دارد و چاره اي نداريم جز اين كه مخارج آن را تحمل كنيم.
علي. ف يك سرباز ساده در اين مورد مي گويد «چرا فكر مي كنيد ما سربازها به چيزي نياز نداريم؟ آيا نبايد غذايي در خور دويدن و پاسداري دادن بخوريم؟ آيا نبايد هفته اي يا ماهي يك بار به ديدار اعضاي خانواده خود برويم؟» او سپس به شرايط جسمي بسياري از هم قطارانش در پادگان اشاره مي كند، و اين كه به دليل سوء تغذيه اي كه از دوران كودكي، به دليل شرايط مالي خانواده شان داشته اند، اكنون در وضعيت بسيار بدي به سر مي برند و اين امر در دوران خدمت تشديد هم مي شود. وي سپس مي افزايد «در حالي كه بسياري از سربازان متعلق به طبقه متوسط يا بالاتر در شرايط مناسب تري به سر مي برند و اين دوره را راحت تر تحمل مي كنند، چند سرباز مي شناسم كه عملاً توانايي پرداخت كرايه براي رفتن به شهرستان زادگاه و ديدار افراد خانواده شان را ندارند.»
اما هزينه هاي دولت 
با اين وصف هزينه اي كه دولت ايران در اين زمينه مي پردازد اندك نبوده و نيست.در مورد هزينه اي كه ارتش مي پردازد مي گويد: در حالي كه هزينه متوسط رفتن به سربازي در حدود 4 هزار ميليارد تومان است ولي به دليل اينكه از جيب مردم پرداخت مي شود و در بودجه منعكس نمي شود كسي آن را به حساب نميآورد. حال با فرض اينكه 50 درصد از محاسبات اشتباه باشد باز هم ساليانه دو هزار ميليارد تومان صرف نظام وظيفه مي شود.
رناني مي گويد: فرض كنيد سيصد هزار نفر نيروي حرفه اي استخدام شود و به هر كدام هم ماهيانه 200 هزار تومان حقوق بدهند، هزينه ساليانه اي كه صرف مي شود 720 ميليارد تومان است. ايجاد يك ارتش حرفه اي فقط در چند سال اول ايجاد تحولا ت پرهزينه است ولي ما حاضريم در هر زمينه اي سرمايه گذاري كنيم اما در زمينه ايجاد يك ارتش منظم هنوز اقدامي جدي انجام نداده ايم.
او به ارتشي اشاره دارد كه سربازانش از حقوق ماهيانه برخوردار باشند و بتوانند باآن حقوق زندگي روزانه شان را با كيفيت قابل قبولي پي بگيرند. كافي است به چهره بسياري از سربازانمان كه پريده رنگ و استخواني شده اند نگاه كنيم تا در يابيم زمانآن فرا رسيده شرايطآن ها را جدي بگيريم.