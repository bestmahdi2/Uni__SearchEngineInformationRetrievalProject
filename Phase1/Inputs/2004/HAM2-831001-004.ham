جهانشهر
ديده شدن، بنيادي ترين عامل در ايمني راه ها
ديدن و ديده شدن، بنيادي ترين عامل در ايمني راه هاست. ديد نامناسب عامل مهمي است كه يك سانحه را در تمام گروه هاي استفاده كننده از راه، تحت تاثير قرار مي دهد.
مطالعه اي در نيوزلند نشان داده است، استفاده موتورسواران از كلاه ايمني سفيدرنگ و لباس روشن باعث كاهش 45 درصدي تصادفات ناشي از ديد ناكافي شده است.
همچنين استفاده موتوسواران از كمربند شبرنگ باعث افزايش ديد مي شود؛ اگرچه تمام كمربندهاي مورد استفاده در كشورهاي صنعتي به علت تفاوت هاي اقليمي يا قيمت در كشورهاي با درآمد كم و متوسط رواج ندارد.
استفاده از چراغ هاي روشن براي خودروها در طول روز به عنوان يك مداخله مقرون به صرفه در بسياري از كشورهاي نيمكره شمالي مطرح شده است. همچنين به كارگيري چراغ هاي شفاف براي ترمزها در قسمت عقب، بين شيشه و صندلي عقب به افزايش ديد كمك كرده و باعث كاهش 15 تا 50 درصد در تصادفات برخورد از عقب مي شود. در حال حاضر استفاده از اين نوع روشنايي در بسياري از كشورها رايج شده است.
براساس مطالعه اي ديگر در ايالت ويكتورياي استراليا، عامل بروز 65 درصد تصادفات خودرو با موتورسيكلت و بروز 21 درصد مرگ و مير در تصادفات، ناشي از ديد ناكافي بود. در آلمان نيز نزديك به 5 درصد رخداد تصادفات شديد براي كاميون ها به ديد ناكافي در هنگام شب مربوط است.
براساس پژوهش هايي در اروپا نيز يك سوم از عابران پياده انتقال يافته به مراكز فوريت هاي بيمارستاني، علت برخورد خود را با وسايل نقليه، ديده نشدن خودروها اعلام كرده اند. در عين حال دو پنجم رانندگان هم علت را ديده نشدن عابر پياده اعلام كرده اند.