سفر به عراق با گذرنامه جمعي
چند وقت پيش در خبرها آمده بود، اعزام زايران ايراني به عتبات عاليه ميسرنيست بعد هم خبر تكميلي اين چنين آمد كه اعزام گروهي انجام نمي شود، اما جديدترين خبر در اينباره حاكي از آن است كه زايران مي توانند به عتبات عاليه سفر كنند. جمشيد نژاد معاون سياسي امنيتي استاندار ايلام مي گويد: تردد زوار عتبات عاليات پس از دو ماه از مرز بين المللي مهران آغاز شده و روزانه 7 هزار نفر به عتبات عاليه اعزام مي شوند.همچنين اعزام زايران به اماكن متبركه فقط با گذرنامه دسته جمعي ميسر است. سرتيپ محمدعلي رهنما، مدير كل اداره گذرنامه نيروي انتظامي در اينباره مي گويد:«سفر زايران به عراق منوط به داشتن گذرنامه دسته جمعي است. باتوجه به باز بودن مرزهاي شلمچه و مهران زايران مي توانند با كاروان زيارتي به عراق سفر كنند و گذرنامه ها 48 ساعت پس از عرضه مدارك به اداره گذرنامه، تحويل داده مي شود.»