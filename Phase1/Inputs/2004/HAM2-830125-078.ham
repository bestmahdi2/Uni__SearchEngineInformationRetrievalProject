گستره
سخني با مسئولان بازسازي بم
نمي دانم شما به عنوان مسافر نوروزي در شهري غريب با مشكلاتي از قبيل نبود مكان مناسب خواب و اسكان، غذا و آب آشاميدني، بيماري فرزندان، نبود امكانات بهداشتي و حداقل امكانات اوليه زندگي مواجه شده  ايد؟ اگر جواب مثبت است تازه توانسته ايد اندكي به وضعيت فعلي زلزله زدگان بم نزديك شويد.
اين وضعيت نه چندان خوشايند پس از گذشت بيش از 100 روز از فاجعه و به دنبال آن همه وعده وعيد و نيز طنين اعتراض و نارضايتي كه در گفته ها و ناگفته هاي مردم صبور و نجيب بم موج مي زند ما را ناگزير از تذكر نكاتي چند به دست اندركاران و مسئولان بازسازي بم مي كند:
1- دستگاههاي دولتي دست اندركار بازسازي به جاي تصدي گري و مباشرت، بيشتر مردم را در بازسازي مشاركت دهند.
تجربه نشان داده است انگيزه و احساس مسئوليت مردم در امور خودشان از هر دستگاه و نهاد اداري و اجرايي بيشتر است. از اين روست كه به نظر مي رسد در بم دولت بايد به سياستگذاري و نظارت بپردازد و كار مردم را به خودشان واگذارد.
2- شواهد نشان مي دهد راهكار فعلي تجميع و انبوه سازي در بازسازي چندان موفق نيست، تجارب ناموفق قبلي انبوه سازي در زلزله بوئين زهرا و بازسازي خرمشهر نيز حاكي از عدم استقبال مردم است و نبايد دوباره تكرار شود. توزيع اعتبارات بازسازي در بين مردم و فعال كردن پيمانكاران كوچك در بازسازي مطابق با علائق و سليقه مردم در چارچوب سياست كلي دولت مي تواند، بيشتر راهگشا و موثر باشد.
3- سوء مديريت در نحوه كمك رساني و امداد و آوار برداري و اسكان در طول 100 روز گذشته نشان مي دهد بزرگي، وسعت و عمق فاجعه بم و نيز برآوردن انتظارات جامعه و رهبري نيازمند تدبير بالا و مديريت قوي و توانمند است.
بي گمان عمل به رهنمودهاي مقام معظم رهبري در سرعت بخشي به برنامه هاي بازسازي و اسكان و عملياتي كردن وعده ها مي تواند از جراحت مردم بم بكاهد.
مسعود تويسركاني