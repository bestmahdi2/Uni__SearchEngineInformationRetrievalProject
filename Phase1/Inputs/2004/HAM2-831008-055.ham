شكارچيان را معرفي كنيد
آنها همه چيز را مي  خرند، حتي طبيعت مان را. با پول تمام موانع در نورديده و خواسته ها بي چون و چرا برآورده مي  شود. مثلا  پرنده هاي شكاري كه جمعيت خيلي از گونه هاي آن در خطر انقراض قرار دارد، در برابر دلار از طبيعت زنده گيري و به صورت قاچاق به كشورهاي عربي برده مي  شوند با بي رحمي و سرعت. بايد فكري كرد و گامي برداشت، هرچند كوچك و ناچيز. ديروز شنيديم روابط عمومي اداره كل حفاظت محيط زيست گيلان خواستار همكاري مردم استان در معرفي شكارچيان پرندگان شكاري شده است.محمود فرج پور با اشاره به فعال شدن شبكه هاي شكار و قاچاق پرندگان شكاري در استان گيلان افزود: اين شبكه ها با قاچاق پرندگان شكاري در استان صدمات بسياري به تنوع حياتي اين پرندگان مي  زنند.دليچه، سارگچه جنگلي، سنقر، كوركور، عقاب دريايي دم سفيد، قرلان، بيغو، قرقي، عقاب تالابي، عقاب جنگلي، بالابان، بحري، لاچين و شاهين لل از جمله پرندگان شكاري هستند كه در محيط زيست استان گيلان وجود دارند.دليچه از مهمترين پرندگان شكاري است كه هم اكنون به شدت مورد توجه شكارچيان حرفه اي و شبكه هاي قاچاق قرار دارد.اين پرنده به دليل دارا بودن سرعت زياد در پرواز و ويژگي هاي منحصر به فرد، مورد توجه اعراب حاشيه خليج فارس براي استفاده در شكار قرار دارند و از اين رو شبكه هاي قاچاق به دنبال صيد و شكار اين پرندگان و فروش آنها در كشورهاي حاشيه خليج فارس هستند.بسياري از اين پرندگان پس از به دام افتادن طي مسير قاچاق از پاي درآمده و از چرخه حذف مي  شوند.
پرندگان شكاري چون دليچه به دليل قرار گرفتن در حلقه هاي بالاي هرم غذايي ارزش زيادي در محيط زيست دارندكه حذف آنها از اين چرخه صدمات جبران ناپذيري بر چرخه حياتي محيط زيست وارد مي   كند.به گفته او محيط زيست استان گيلان در سال جاري موفق به كشف و متلاشي كردن دو شبكه بين المللي قاچاق اين پرندگان در استان گيلان شده است.
بر اساس قوانين صيد و شكار كشور، صيد تمامي پرندگان شكاري غيرقانوني است و مجموعه اين پرندگان در ليست حيوانات حمايت شده قرار دارند.