همشهري مؤسسه برتر در نمايشگاه مطبوعات
نمايشگاه بين المللي كتاب تهران با معرفي برگزيدگان به كار خود پايان داد
گروه اجتماعي: يازدهمين نمايشگاه مطبوعات عصر پنج شنبه با حضور معاون اول رييس جمهوري و وزير ارشاد به كار خود پايان داد.
اين نمايشگاه در حالي به كار خود پايان داد كه گفته مي شود امسال آخرين سالي است كه اين نمايشگاه در محل دائمي نمايشگاه ها برگزار مي شود، ضمن آنكه همزماني آن با نمايشگاه كتاب نيز در پرده اي از ابهام قرار دارد.
در نمايشگاه يازدهم 400 نشريه سراسري، 50 روزنامه، 400 نشريه محلي، 500 نشريه درون سازماني و 3 هزار و 500 نشريه دانشجويي در 29 گروه تخصصي، 13 انجمن صنفي مطبوعاتي و هفت خبرگزاري شركت داشتند كه در مراسم پاياني موسسه همشهري، روزنامه ايران سپيد، روزنامه سياست روز، موسسه فرهنگي قدس و موسسه خبر جنوب به ترتيب به عنوان موسسات برتر اين نمايشگاه در گروه موسسات مطبوعاتي انتخاب شدند و لوح تقدير موسسه همشهري خطاب به دكتر احمدي نژاد شهردار تهران اعطاء شد.
در گروه نشريات سياسي نشريه «چشم انداز ايران، در گروه نشريات ادبي، گوهران، درگروه نشريات كودك و نوجوان موسسه انتشاراتي رشد و در گروه نشريات اطلاع رساني و ارتباطات «پيك سنجش» و «راه دانشگاه» عنوان برتر گرفتند.
انجمن نويسندگان و عكاسان ورزشي در گروه انجمن ها و خانه مطبوعات استان هاي اردبيل و بوشهر در گروه استاني برگزيده شدند و در حوزه خبرگزاري ها نيز خبرگزاري قرآني و خبرگزاري مهر و در گروه پزشكي منشور پزشكي موفق به كسب عنوان برتر شدند.
نشريه موفقيت در حوزه نشريه هاي اجتماعي،«پگاه» در حوزه نشريات ديني، «اقتصاد و مردم» در گروه اقتصاد و بازرگاني و نشريه «امرداد» در ميان نشريات اقليت ديني به عنوان نشريات برتر معرفي شدند.
همچنين به ياد كيومرث صابري لوح تقدير و سپاس هيات داوران به پوپك صابري مدير غرفه گل آقا اهدا شد.