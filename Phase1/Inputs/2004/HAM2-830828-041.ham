پرده
فيلم هايي كه اكران شدند
اگر اهل سينما باشيد،حتما مي دانيد كه الان چه فيلم هايي بر پرده سينماهاي تهران قرار دارند. فيلم هاي دوئل به كارگرداني احمدرضا درويش، بله برون ساخته داوود موثقي، جايي ديگر به كارگرداني مهدي كرم پور و خوابگاه دختران، همزمان با عيد فطر به نمايش درآمدند. دوئل كه يكي از پر جايزه ترين فيلم هاي جشنواره بود با داشتن 20 سينما و در سه روز اول اكران، 10 ميليون تومان فروخت. بله برون هم كه در 20 سينما به روي پرده رفته13 ميليون فروش داشته است. اما از بين فيلم هايي كه همزمان با ماه رمضان به نمايش درآمدند؛ فيلم شاه خاموش به كارگرداني همايون شهنواز بعد از 27 روز نمايش در چهار سينما و با 40 ميليون تومان فروش عنوان پرفروش ترين فيلم را دارد. ضمنا گويا از بين اين فيلم ها سه فيلم روي پرده سينماي بنياد آفرينش هاي هنري نياوران رفته اند. در واقع مي توانيد هر روز ساعت 18 فيلم دوئل، ساعت 30:20 فيلم خوابگاه دختران و ساعت 22 فيلم جايي ديگر را در اين سالن ببينيد. انتهاي خيابان پاسداران، مقابل پارك نياوران، فرهنگسراي نياوران.