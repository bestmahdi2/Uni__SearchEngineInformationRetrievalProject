رويداد انديشه
همايش «گفت وگوي علم و دين: مفهوم انسان و مباحث كاربردي»
گروه علم و دين مركز ملي تحقيقات علوم پزشكي كشور همايش «گفت وگوي علم و دين: مفهوم انسان و مباحث كاربردي» را ارديبهشت ماه سال آينده برگزار خواهد كرد.
به گزارش خبرگزاري فارس، گروه علم و دين مركز ملي تحقيقات علوم پزشكي كشور با هدف ضرورت وجود نظامي هماهنگ و منسجم از مفاهيم حيات، انسان و تكامل حقيقي فرد و جامعه در راستاي تبيين مفهوم واقعي سلامت و برنامه ريزي ارتقاي سطح سلامت فرد و جامعه همايش 4 روزه اي را در ارديبهشت ماه سال 84 برگزار خواهد كرد.
محورهاي ارائه مقالات در بخش اول، نظريه هاي علمي، فلسفي و الهياتي در مورد منشأ حيات؛ آفرينش و تكامل، حيات و هدفمندي، تبيين حيات و ويژگي هاي حيات در جهان طبيعت، فعل خدا در امر پيدايش و تكامل حيات، بررسي نظريه -داروينيزم - داروينيزم نوين، مفاهيم ظهور ناگهاني، فيزيكاليزم غيرتقليل گرا و ديگر مباحث و نظريه هاي علمي تعريف حيات و مقايسه با ديدگاه اسلامي و در بخش دوم، روانشناسي و دين، محور نظريه هاي انسان در فرهنگ اسلامي كه شامل انسان در منابع اصيل اسلامي(قرآن و حديث)، انسان در فلسفه اسلامي، انسان در كلام اسلامي،  انسان در حقوق اسلامي،  انسان در اخلاق و عرفان اسلامي،  انسان در حكمت متعاليه، انسان در ديدگاه دانشمندان معاصر اسلامي، محور تحقيقات و نظريه هاي موجود در روانشناسي اسلامي شامل نظريه هاي روانشناسي، نظريه هاي مشاوره، نظريه هاي شخصيت و رشد، نظريه  روان درماني، علم النفس و روانشناسي اسلامي، محور روانشناسي، روان درماني و اسلام، روان درماني و بهداشت روان در منابع اسلامي و همچنين تحقيقات ميداني معنويتتجربه ديني و روانشناسي اسلامي محور مقالات در دو بخش مذكور است.
موضوعات مكتب روانشناسي اسلامي،  مطالعات تطبيقي و روانشناسي اسلامي،  روانشناسي اسلامي و مفهوم بين المللي سلامت روان، در سمينارها، كارگاه ها و ميزگرد بخش دوم مورد بحث و بررسي قرار مي گيرند.
محورهاي ديگري كه در مقالات اين همايش ارائه خواهد شد، شامل روانشناسي در پرتو مكالمه ميان اديان، چالش هاي روان شناسي ديني در قرن 21 مشتمل برموضوعات نظريه پردازي، علوم اعصاب، تحقيقات شعور و آگاهي و فلسفه ذهن، روانشناسي مذهب،  نگاهي به آينده؛ مشكلات و راهكارها است. در بخش سوم اين همايش ميزگردها و كارگاه هايي برگزار مي شود.