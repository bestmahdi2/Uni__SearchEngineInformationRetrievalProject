توليدكنندگان و توزيع كنندگان پسته به بسته بندي توجه نمي كنند
توليدكنندگان و توزيع كنندگان پسته به بسته بندي اهميت چنداني نمي دهند و اين موضوع موجب نارضايتي مصرف كنندگان شده است.
به گزارش خبرنگار ما گرچه ايران يكي از بزرگترين توليدكنندگان پسته در جهان محسوب مي شود ولي تا به حال به نظر و خواسته هاي مصرف كنندگان در زمينه عرضه اين محصول چندان توجهي نشده است.مردم معتقدند: پسته هاي عرضه شده در بازار معمولا  به صورت فله اي است يا بسته بندي خوبي ندارد.قاعدتا بايد انواع پسته از لحاظ نوع، كيفيت و اندازه تفكيك شده و در بسته هاي جداگانه اي قرار گيرد، ضمن اينكه استانداردهاي بهداشتي نيز در اين زمينه رعايت شود. اما تا به حال هيچ گونه استاندارد و نظارتي مشاهده نشده است.بيگي، يكي از خريداران پسته در بازار درباره كيفيت پسته و نحوه بسته بندي آن مي گويد: در حال حاضر پسته اغلب به صورت فله و در مواردي دربسته هاي كوچك پلا ستيكي عرضه مي شود كه البته اين بسته بندي ها نيز كيفيت مطلوبي ندارند.وي مي گويد: اگر توليدكنندگان به مقوله بسته بندي توجه داشته  باشند مطمئنا در فروش نيز موفق خواهند بود و مشتري و خريدار استقبال بيشتري از آن خواهد كرد.محمدحسين شمس فرد، رئيس اتحاديه صادركنندگان خشكبار ايران در اين زمينه مي گويد: خشكبار ايران به لحاظ طعم و مزه در سطح دنيا بي رقيب است ولي به لحاظ بسته بندي دچار مشكل هستيم.شمس فرد با اشاره به ضعف بسته بندي در ايران مي گويد: استفاده از مواد نامرغوب در تهيه كارتن هاي بسته بندي از يك طرف و فشارهاي وارده بر كالا  در طول مسير از ديگر سو، بي توجهي به صنعت بسته بندي در كشور را نشان مي دهد.در تمامي دنيا يكي از سياست هاي توليد و فروش كالا  و يا صادرات، توليد با كيفيت و نيز بسته بندي مناسب آن كالا  است. در ايران پسته از كيفيت بالايي برخوردار است ولي متأسفانه از نظر بسته بندي كه يكي از عوامل اصلي در ترغيب مشتري به خريد به شمار مي رود بسيار ضعيف و حتي در حد صفر هستيم. اگر توليدكنندگان پسته خواهان فروش بالا ي محصول توليدي خود در بازارهاي داخلي و خارجي هستند پس از توجه به قيمت و كيفيت بايد به مقوله بسته بندي نيز توجه ويژه اي داشته باشند.