اخراج فوگتس از اسكاتلند
گروه ورزشي:مسئولان  فدراسيون  فوتبال  اسكاتلند به  منظور رسيدگي  به  وضعيت  آينده «برتي  فوگتس» سرمربي  تيم  ملي  اين  كشور   تشكيل  جلسه  دادند.
به  نظر مي رسد وي  به دليل  كسب  تنها دو امتياز از سه  مسابقه اي  كه  تيم  ملي  فوتبال  اسكاتلند در رقابت هاي  مقدماتي  جام  جهاني  2006 انجام  داده  است ، در خطر اخراج  از سمت  مربيگري  اين تيم  قرار دارد.
كسب  نتيجه  تساوي  يك  بر يك  توسط  تيم  ملي  فوتبال  اسكاتلند برابر مولداوي  نيز شانس  صعود اين  تيم  به  مرحله  بعد را از بين  برد.پس  از كسب  اين  نتيجه ، اعضاي  هيات  رييسه  فدراسيون  فوتبال  اسكاتلند براي  تصميم گيري  در مورد وضعيت  قرارداد فوگتس ، به  مدت  دو ساعت  و نيم  به  بحث  و گفت وگو نشستند.اين  مسئولان  پس  از اتمام  جلسه  اعلام  كردند: هرگونه  تصميمي  در اين  مورد طي  جلسه اي    كه  با حضور تمامي  11 عضو هيات  رييسه  فدراسيون  برگزار مي شود، اتخاذ خواهد شد.بنابراين  گزارش ، فوگتس  درخواست  فدراسيون  فوتبال  اسكاتلند مبني  بر استعفاي  خود را نپذيرفته  و اين  بدان  مفهوم  است  كه  فدراسيون  ناچار به  پرداخت  غرامت  شش  رقمي  به  وي  مي باشد.در اين  گزارش  آمده  است ، پيش  بيني  شده  است  از ميان «والتر اسميت» سرمربي  اسبق  تيمهاي  رنجرز و اورتون  و همچنين «گوردون  استراچان» ستاره  دهه  1980 تيم  ملي  فوتبال  اسكاتلند، يك  نفر به  عنوان  جانشين  فوگتس  منصوب  شود.تيم  ملي  فوتبال  اسكاتلند ماه  آينده  و در يك  ديدار دوستانه  به  مصاف  سوئد مي رود و در ماه  مارس  و در چارچوب  مسابقات  مقدماتي  جام  جهاني  برابر ايتاليا قرار خواهد گرفت .
برتي  فوگتس  كه  تيم  ملي  فوتبال  آلمان  را در سال  1996 به  عنوان  قهرماني  جام  ملت هاي  اروپا در انگليس  رساند، دو سال  و نيم  است  كه  هدايت  تيم  ملي  اسكاتلند را بر عهده  گرفته  اما از آن  تاريخ  تاكنون  به  موفقيت  چشمگيري  دست  نيافته  است .