سينماي مهاباد بازگشايي شد
پس  از دو سال  تعطيلي  و وقفه  در اكران  فيلم  در تنها سينماي  مهاباد  اين سينما يكبار ديگر شاهد اكران  يك  فيلم  سينمايي  بود.
در ادامه  تعطيلي  تدريجي  سينماهـا در استان  آذربايجان  غربي  تنها سينماي شهرستان  مهاباد نيز به  دليل  نداشتن  فروش  بليت  و عدم  استقبال  تماشاگران از سال  81 تاكنون  تعطيل  بود.
رئيس  جمعيت  هلال  احمر شهرستان  مهاباد در گفت وگو با ايرنا افزود: اكران فيلم  در ايـن  سينما موقتي  است  و هنوز مشكلات  مالي  آن حل  نشده  است .
جعفر ذوالفقاري  گفت : مديريت  اين  سينما براي  حمايت  از اصحاب  هنر تصميم گرفته  است  به  برخي  از فيلم ها كه  در منطقه  ساخته  مي شوند اجازه  اكران  دراين  سينما را بدهد.وي  افزود به  رغم  آمادگي  اين  سينما براي  نمايش  فيلم ها تنها در برگزاري همايش ها و جنگ ها مورد استفاده  قرار مي گيرد.
ذوالفقاري  عـدم  استقبال  تماشاگران  را مشكل  عمده  اين  سينما عنوان  كرد وگفت : تا زماني كه  ويديوكلوپ ها بدون  هيچ  ضابطه اي  در حال  افزايش  هستند امكان حل  مشكل  سينماها بسيار كم  است .
سينما تربيت  مهاباد كـه  وابسته  به  جمعيت  هلال  احمر است در سال  48 دراين  شهرستان  تاسيس  و داراي  600 صندلي  تماشاگر مي باشد.