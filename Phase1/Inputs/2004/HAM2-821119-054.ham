پيشتازان جشنواره فيلم فجر
تماشاگران و منتقدان تاكنون از فيلم هاي مزرعه پدري، مارمولك، دوئل و قدمگاه استقبال كرده اند
استقبال از بيست و دومين جشنواره فيلم فجر تاكنون فراتر از انتظار بوده است. گذشته از آنكه صف هاي طويل تماشاچيان در مقابل سينماهاي برگزاركننده جشنواره نشان از استقبال مردم دارد، منتقدان نيز كيفيت بسياري از فيلم هايي را كه تاكنون به نمايش درآمده است درخور تأمل و بعضا ممتاز ارزيابي كرده اند. حتي تاكنون فيلم هايي همچون مارمولك، دوئل، مزرعه پدري، قدمگاه و سربازان جمعه هركدام به عنوان اتفاقي تازه در سينماي ايران ارزيابي شده اند، جشنواره تا آخر هفته جاري تداوم خواهد داشت و اميدواريم علاقه مندان سينما باز هم از جشن بيست ودوم فيلم فجر راضي تر شوند. گزارش هايي از متن و حواشي جشنواره فيلم فجر را در ضميمه ايرانشهر بخوانيد.