نيويورك تايمز:
اطمينان آمريكايي ها به حمله قريب الوقوع القاعده افزايش يافته است
با توجه به شواهدي كه اخيرا به دست آمده است،
آمريكايي ها بيش از پيش اطمينان يافته اند كه القاعده به زودي به مراكز اصلي اقتصادي آمريكا حمله خواهند كرد.
به گزارش خبرگزاري مهر به نقل از روزنامه نيويورك تايمز، منابع رسمي اطلاعاتي آمريكا معتقدند كه عيسي الهندا عضو ارشد القاعده كه هم اكنون در بازداشت انگليس است، در سال 2001 از سوي مغزمتفكر 11 سپتامبر به آمريكا فرستاده شده تا مكان هاي مورد نظر و حساس را براي حملات بعدي شناسايي كند.
منابع رسمي گفتند كه الهندا همان چهره اي است كه پس از حوادث 11 سپتامبر از وي با عنوان عيسي البريتاني نام برده
مي شد. موضوع ماموريت الهندا در آمريكا از سوي خالد شيخ محمد كه در بازداشت آمريكاست فاش شده است. اما منابع رسمي آمريكا گفتند كه ديگر شواهد نيز نشان مي دهند كه الهندا رياست يك تيم سه نفره را به عهده داشته است كه بازار بورس نيويورك و ساختمان هاي ديگري را مورد مطالعه قرار داده اند.
منابع رسمي ارشد آمريكا گفتند كه الهندا -كه به نظر مي رسد اين اسم مستعار وي باشد- در سال 2000 و2001 بارها از آمريكا ديدن كرده است و موسسات اقتصادي مهمي را در نيويورك و نيوجرسي تحت نظر گرفته است.
كميسيونر ريموند كلي از آمريكا در اين مورد اظهار داشت: در زمان كنوني كاملا عادي است كه نتيجه گيري كنيم القاعده در حال بررسي ساختمان هاي نيويورك براي حمله اي ديگر بوده است.