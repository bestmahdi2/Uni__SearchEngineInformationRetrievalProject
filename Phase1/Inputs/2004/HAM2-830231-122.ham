در تهران و چند شهر بزرگ برگزار شد
راهپيمايي اعتراض به هتك اماكن مقدس در نجف و كربلا
اقشار مختلف مردم تهران ديروز در يك تظاهرات ضد آمريكايي، خشم و اعتراض خود را نسبت به اقدامات اخير نظاميان اشغالگر عراق در تعرض به اماكن مقدسه در شهرهاي نجف و كربلا ابراز داشتند.
به گزارش خبرگزاريهاي داخلي راهپيمايان صبح ديروز در حالي كه پلاكاردهايي در حمايت از مردم عراق و محكوم كردن جنايت تعرض به عتبات عاليات و نيز فرازهايي از سخنان مقام معظم رهبري را در دست داشتند از مسيرهاي مختلف كه از پيش  تعيين شده بود به سمت ميدان انقلاب حركت كردند.
در اين مراسم راهپيمايان تهراني اعم از زن و مرد و نيز بسيجيان و كاركنان دستگاهها، سازمانها، ادارات و نهادها ضمن سردادن شعارهاي مختلف در مخالفت و اعتراض با اقدامات اشغالگران در عراق به نوحه سرايي و عزاداري پرداختند.
در پايان راهپيمايي ديروز رئيس مجلس شوراي اسلامي سخنراني كرد. همچنين قطعنامه اي از سوي راهپيمايان صادر و قرائت شد. در اين قطعنامه آمده است:
عراق  امروز صحنه  مبارزه  مسلمانان  و گروههاي  مختلف  در كسب  استقلال ، دين  خواهي  و بيرون  راندن  متجاوزان  است .
اشغالگران  مدعي  دموكراسي ، آزادي ، حقوق  بشر بر سر ملت  مظلوم  و آواره عراق  بمب  مي ريزند، خانه هاي  آنها را ويران  مي كنند و سخن  از ارمغان  آوردن دمكراسي  براي  عراق  دارند.



اين  قطعنامه  مي افزايد: امروز نجف  و كربلا كعبه  آمال  شيعيان  در محاصره  وآماج  حملات  اشغالگران  آمريكايي  و متحدان  آنها قرار گرفته ، و زن  و مرد،كوچك  و بزرگ ، عرب  و غيرعرب ، مسلمان  و غيرمسلمان  در دفاع  از حرمين  شريفين همه  بپا خاستند.
در بخش  ديگري  از اين  قطعنامه  گفته  شده  است : ملت  بزرگوار و انقلابي ايران  اسلامي  بويژه  مردم  غيور و نستوه  تهران  دراين  راهپيمايي  بزرگ  همبستگي خود را با ملت  مظلوم  عراق  اعلام  و نفرت  و انزجار خويش  را از اشغالگران  ومتجاوزان  به  سركردگي  آمريكاي  جنايتكار اعلام  كردند.
در اين  قطعنامه  9 بندي  همچنين  آمده  است : ما علت  اصلي  مصيبت ها و آلام  وارده  به مردم  مظلوم  عراق  را حضور نيروهاي اشغالگر دانسته  و خواهان  خروج  بي قيد و شرط اشغالگران  از عراق  و واگذاري امور به  دست  مردم  براساس  هر عراقي  يك  راي  مي باشيم .
صادركنندگان  اين  قطعنامه  اظهار داشتند: هتك  حرمت  و جسارت  اشغالگران  به عتبات  عاليات  در عراق  جريحه دار كردن  بيش  از يك  و نيم  ميليارد مسلمان  جهان است ، ما اين  گستاخي  را بشدت  محكوم  و به  نيروهاي  اشغالگر بويژه  آمريكا وانگليس  هشدار مي دهيم  كه  عواقب  ناشي  از استمرار اين  نابخردي ها متوجه اشغالگران  خواهد بود.
ما از افكار عمومي  و ملل  آزاديخواه  جهان  انتظار داريم  ضمن  حمايت  خود از ملت  مظلوم  عراق ، سياست هاي  يك  جانبه گرايي  آمريكا كه  جهان  را دستخوش آشوب ، ناامني ، جنگ ، گسترش  خشنونت  و تروريسم  و پايمال  كردن  حقوق  بشر كرده است  را محكوم  نمايند.
همچنين قطعنامه مي افزايد: ما بار ديگربيعت  ناگسستني  خود را با اسلام ، انقلاب ، آرمانهاي  حضرت  امام خميني (ره )و رهنمودهاي  رهبر فرزانه  انقلاب   اعلام  و گوش  به  فرمان  ولي  امر خود در جهت  انجام  تكاليف  واجابت  فرامين  رهبري  مي باشيم .