بورس فلزات تب قيمت ها را فرو نشاند
گروه بورس: اقدامات بورس فلزات، در تصحيح سازوكار وضع و تقاضاي بازار علاوه بر كنترل روند فزاينده قيمت انواع محصولات فلزي منجر به آغاز سير نزولي قيمت ها شد.
به گزارش مركز تحليل اخبار اقتصادي ايران بازار محصولات فولادي در آبان ماه داراي ثبات نسبي بوده و به جز ورق روغني نمره 50 كه افزايش 13 درصدي را نسبت به ماه قبل تجربه كرده، ساير اقلام نسبت به ماه گذشته از افزايش قابل ملاحظه اي برخوردار نبوده و بعضاً روند نزولي داشته است. به طوري كه ميانگين قيمت تيرآهن نمرات،14 16 و 18 بين 0 تا 3 درصد، ميلگردهاي ساده بين 0 تا 6 درصد، ميلگردهاي آجدار صفر درصد، ورق روغني بين 3 تا 13 درصد، ورق گالوانيزه نمره 50 4، درصد، لوله سفيد نمره 2 و 5/2، 3 درصد و پروفيل جور(ساوه)، 2- درصد تغيير داشته است. اين در حالي است كه قيمت شمش آلومينيوم افزايش 15 درصدي را نشان مي دهد. به علاوه پروفيل خام آلومينيوم نيز به علت افزايش قيمت پليت افزايش 10 درصدي نسبت به ماه قبل داشته است همچنين قيمت مفتول مسي 8 ميليمتري نيز همانند هفته ها و ماههاي اخير به افزايش تدريجي خود ادامه مي دهد. همانطوري كه در گزارشات قبلي نيز اشاره شده است، اقدامات مسئولين بورس فلزات، كارخانجات توليدي و واردكنندگان به عرضه محصولات خود در بازار بورس فلزات، ثبات نسبي قيمت هاي نسبي جهاني علي رغم نوسانات كوتاه مدت آن در ماههاي اخير، كاهش تعرفه ها و افزايش واردات اينگونه محصولات و به كارگيري سازوكارهاي مناسب در عرضه و تقاضاي موجود در بورس فلزات و نيز گذر از ماههاي اوج(پيك)مصرف، باعث شده تا بازار محصولات مذكور از ثبات نسبي برخوردار باشد. البته تداوم انحصار توليد و توزيع شركت ايرالكو در محصول آلومينيوم(شمش و بيلت)به افزايش فزاينده قيمت اين محصولات و محصولات صنايع پايين دستي آن منجر شده كه افزايش نسبي قيمت هاي جهاني روند مذكور را تشديد كرده است.