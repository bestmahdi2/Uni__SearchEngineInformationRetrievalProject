فراخوان بازيافتگان سلامت
ستاد شهر سالم با همكاري اداره آموزش همگاني مركز مبارزه با مواد مخدر ناجا در راستاي تحقق كاهش مصرف مواد مخدر در بين شهروندان تهراني اقدام به برپايي فراخواني تحت عنوان «بازيافتگان سلامت» كرده است.
بنا بر اين گزارش قرار است طي مراسمي از كليه افرادي كه مبتلا به بيماري اعتياد بوده و نسبت به ترك آن اقدام كرده اند تقدير به عمل آيد. كليه كساني كه اقدام به ترك اعتياد كرده و تمايل شركت در اين فراخوان را دارند مي توانند حداكثر تا تاريخ 31/6/83 مشخصات خود را با شماره تلفنهاي 5901616-5902033 تماس گرفته و كد اختصاصي شركت در فراخوان را دريافت دارند. لازم به توضيح است صحت ادعاي اعتياد قبلي شركت كنندگان در اين فراخوان ابتدا با استفاده از كيتهاي هلندي اثبات و ترك آن با استفاده از آزمايش خون ميسر خواهد شد. بنا بر اعلام ستاد شهر سالم قرار است در آبان ماه امسال به قيد قرعه به دست كم 100 نفر از كساني كه سلامت خود را بعد از بيماري اعتياد بازيافته اند نيم سكه بهار آزادي اهدا شود.