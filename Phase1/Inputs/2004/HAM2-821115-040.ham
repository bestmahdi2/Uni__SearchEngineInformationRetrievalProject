80 ميهمان خارجي در جشنواره فيلم فجر
80ميهمان  خارجي  شامل  هنرمندان ، دست اندركاران  و مديران  جشنواره هاي خارجي  ميهمان  جشنواره  فجر امسال  هستند.
به  گزارش  ايرنا، «شارل  تسون » سردبيرسابق  مجله  «كايه دو سينما»(فرانسه )، «يان  تروئل » فيلمساز برجسته  سوئدي ، «لئونه  كورسلوند»رئيس  جشنواره  «كپنهاك » از جمله  ميهمانان  جشنواره  فجر هستند.
«شارل  تسون » از داوران  بخش  مسابقه  بين الملل  بيست  و دومين  جشنواره  فيلم فجر است .
«كاتلين  كوشتد» مدير برنامه ريزي  جشنواره  «هامبورگ »، «دنيل  كوشارد» نايب  رئيس  جشنواره  «مونترال »، «ترزا كاوينا» دبير هنري  جشنواره  «لوكارنو»،«دني  گروئه » رئيس  جشنواره  «بريسبان » استراليا و «جيمز هيوسون » رئيس جشنواره  «ملبورن » در تهران  حضور دارند.
همچنين  بازار فيلم  جشنواره  بين المللي  فيلم  فجر از روز دوشنبه  در مركز آفرينش هاي  هنري  كانون  پرورش  فكري  كودكان  و نوجوانان  با حضور عرضه كنندگان  داخلي  و خارجي  فيلم  به  طور رسمي آغاز به  كار كرد.
50 غرفه  فيلم  شامل  21 غرفه  داخلي  و 29 غرفه  خارجي  در بازار فيلم  فجر شركت  دارند.بيست  و دومين  جشنواره  بين المللي  فيلم  فجر از 12 بهمن  آغاز شده  و تا 22بهمن  ماه  ادامه  دارد.