نقشه گسل هاي تهران دقيق نيست
رئيس مركز پيشگيري و مديريت بحران شهر تهران اعلام كرد نقشه هايي كه از گسل هاي تهران هم اكنون در بازار موجود است و به مردم فروخته مي شود، دقيق نيست.به گزارش روابط عمومي شهرداري تهران، دكتر مازيار حسيني گفت: در شرايط حاضر مشكلي كه در خصوص نقشه هايي كه از گسل هاي تهران به مردم فروخته مي شود وجود دارد، اين است كه اين نقشه ها دقيق نمي باشد.به گفته وي ضمن اينكه شهر تهران به لحاظ ساختار توپوگرافي كه داشته، بسياري از گسل هايي كه مي تواند در اين شهر وجود داشته باشد، گم شده اند. مركز مديريت بحران شهر تهران پروژه جامعي را دنبال مي كند كه از طريق آن نسبت به شناسايي گسل هاي مخفي اقدام كند.