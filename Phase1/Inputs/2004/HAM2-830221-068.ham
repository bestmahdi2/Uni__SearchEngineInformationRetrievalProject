نخستين كتابخانه ديجيتالي ايران
موسسه تحقيقات بين المللي تهران، نخستين كتابخانه ديجيتالي ايران را در حوزه كتابها، مقالات و تحليلهاي تخصصي رشته «روابط بين الملل» راه اندازي كرد.
معاون سيستم اطلاعات موسسه تحقيقات بين المللي تهران درباره مشخصات اين كتابخانه و مراحل ساخت آن گفت: براي ساخت اين كتابخانه نخست از اطلاعات عام كتابداري مانند استفاده از سيستم «كنگره» يا «ديويي» و نيز از سيستم اصطلاحنامه ها، در زمينه طبقه بندي اطلاعات استفاده كرديم.
به گزارش ايرنا، عليمحمدي، با اشاره به اينكه ساخت اين كتابخانه سه سال به طول انجاميده است، گفت: ما سعي كرديم در موسسه تهران يك اصطلاح نامه تخصصي درباره امور بين الملل تشكيل دهيم و در قالب سلسله مراتب، موضوعات مختلف را ارائه دهيم و اطلاعات را در اين قالب ذخيره كنيم.وي درباره علت نام گذاري خاص كتابخانه، كه عنوان كتابخانه ديجيتالي «ديد» بر آن نهاده شده است، گفت: در ابتداي كار روي اين طرح، به دنبال نامي بوديم كه نشانگر اهداف ما نيز باشد و به عبارتي چون محصول كار ما به محققين «ديد» تازه اي مي بخشد و نيز نشانگر عبارت كتابخانه ديجيتالي روابط بين المللي بود، اين نام را برگزيديم.وي درباره محتويات اين كتابخانه گفت: موسسه تهران از آنجايي كه يك موسسه تحقيقاتي در امور بين الملل است، بنابراين تمامي اطلاعات وارد شده و ذخيره شده در آ ن مربوط به امور بين الملل، روابط كشورهاي مختلف و مسائلي مانند امنيت ملي جمهوري اسلامي است.