«جعفر ابراهيمي»، شاعر كودك و نوجوان:
جاي خالي ترجمه قرآن براي نوجوانان احساس مي شود
«جعفر ابراهيمي»(شاهد)، شاعر كودك و نوجوان در گفت وگو با خبرگزاري قرآني ايران(ايكنا)، گفت: چون ترجمه و تفسيرهايي كه از قرآن موجود است براي نوجوانان بسيار سنگين است، جاي خالي ترجمه هايي از قرآن براي كودكان و نوجوانان به شدت احساس مي شود.
وي افزود: مطالب موجود در برخي تفاسير و ترجمه هاي ارايه شده از قرآن به قدري سنگين است كه بعضي از بزرگسالان هم جرات ورق زدن آنها را ندارند؛ چه برسد به نوجوانان كه زباني مخصوص به خود دارند.
«شاهد» در ادامه به تجربه اي كه خود در ترجمه جزء سي ام قرآن براي نوجوانان دارد، اشاره كرد و گفت: در كشور ما رسم شده كه فقط به حفظ و روخواني قرآن پرداخته شود، البته اين كار هم ارزشمند است، اما وقتي كه كودك و يا نوجوان حافظ يا قاري، كمترين معني و مفهوم را درك مي كنند چه فايده!
وي افزود: براي حل اين مشكل و با برداشت از تفاسير و ترجمه هاي موجود، ترجمه جزء سي ام قرآن كريم را براي نوجوانان و با زباني كه نثري آهنگين دارد، انجام داده ام و خوشحالم كه مورد استقبال كودكان و نوجوانان قرار گرفته است.
اين شاعر كودك و نوجوان در پايان به لزوم انجام ترجمه اي كامل از قرآن براي نوجوانان اشاره كرد و گفت: بايد كل قرآن براي نوجوانان ترجمه شود و براي اين كه اين مخاطبان از حجم زياد آن نترسند، در جلدهاي مختلف انتشار يابد و فقط به نقل داستان ها و قصه هاي موجود در قرآن بسنده نشود.