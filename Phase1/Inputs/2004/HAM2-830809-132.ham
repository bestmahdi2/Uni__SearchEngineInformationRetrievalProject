سايه روشن هنر
پرونده  هاوانا
اين  فيلم  به تهيه كنندگي «سيدضياء هاشمي» كار فيلمبرداري  خود را از لواسان آغاز كرده  است .
«فرامرز روشنايي» مدير روابط عمومي اين  فيلم  دراين باره  گفت : بخش هايي از اين  فيلم  در شهر «هاوانا» پايتخت  كوبا و همچنين  سكانس هايي  از آن درتهران  و لواسان  فيلمبرداري  مي شود.وي  افزود: داستان  اين  فيلم  توسط «فرهاد توحيدي» به  نگارش  درآمده  ومديريت  فيلمبرداري  آن را «محمود كلاري» بر عهده  دارد.بازيگراني  چون «امين  تارخ»، «نيكي  كريمي» و «اصغر همت» در اين  فيلم  به ايفاي  نقش  پرداخته اند.
مترسك اولين كار استادي
ساخت فيلم نيمه بلند «قوش قابان»(در زبان تركي به معناي مترسك)به پايان رسيد.داستان اين فيلم، از زماني آغاز مي شود كه بچه هاي يك دبستان روستايي تصميم مي گيرند براي كمك به همكلاسي شان «سليمان» كه پدرش فوت كرده مترسكي بسازند. پدر سليمان، فوت كرده و او به تنهايي مجبور به نگهداري از مزرعه آفتابگردان خانواده است. مترسك با وسايلي كه هر كدام از آنها از جايي آورده مي شود، تكميل مي شود،اما...اين فيلم نيمه بلند داستاني طي يك هفته در مهرماه امسال در روستاهاي شهرستان ساوه در قطع دي وي كم و به زبان تركي و لهجه محلي توليد شده و در حال حاضر مراحل پس از توليد را سپري مي كند.
«قوش قابان» نخستين ساخته رضا استادي منتقد و نويسنده سينمايي به تهيه كنندگي انجمن سينماي جوانان ايران و با مشاركت موسسه فرهنگي هنري شقايق روستا است كه با حضور اين عوامل توليد شده است: نويسنده و كارگردان: رضا استادي، مشاور فيلمنامه: فرهاد توحيدي،مشاوران كارگردان: محسن امير يوسفي و عزيزالله حميد نژاد،مدير نور، تصوير و عكاس: عباس ناظريان،مشاور تصويربرداري: حسين ناظريان،مشاور هنري: مجيد ميرفخرايي، طراح صحنه و لباس: فرهاد عليزاده آهي، صدابردار: مسلم گودرزيو.
«ازدواج صورتي» به پايان رسيد



فيلمبرداري،فصل پاياني «ازدواج صورتي» به كارگرداني منوچهر مصيري و تهيه كنندگي هوشنگ نوراللهي در جاده چالوس به پايان رسيد.فيلمبرداري هشتمين اثر اين فيلمساز با مديريت فيلمبرداري «فرهاد صبا» كه از اوايل شهريور ماه در تهران آغاز شده بود، پس از 52 جلسه فيلمبرداري، پلان آخر را روز گذشته با حضور بازيگران اصلي اين فيلم، خسرو شكيبايي، بهرام رادان، فاطمه گودرزي و چكامه چمن ماه گرفتند.بر اساس همين گزارش «ازدواج صورتي» كه نويسنده فيلمنامه آن «سيد سعيد رحماني» است، درباره جواني به نام «آريا شاداب» است كه براي ازدواج با دختر مورد علاقه اش متوسل به راهكاري بديع مي شود.ساير بازيگران اين فيلم عبارتند از: شيوا خنياگر، مهدي تقي نيا،  هما خاكپاش، امير نوري، محمود بنفشه خواه و سعيد پيردوست.