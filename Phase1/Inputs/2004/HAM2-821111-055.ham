طي مراسمي در تالار ميلاد:
جشنواره بين المللي فيلم فجر امروز گشايش مي يابد
بيست  و دومين  جشنواره  بين المللي  فيلم  فجر، با حضور مسئولين ، جمعي  ازهنرمندان  و دست اندركاران  حوزه  سينما، امروز در تالار ميلاد نمايشگاه  بين المللي  تهران  گشايش  مي يابد.به  گزارش  ايرنا، اجراي  موسيقي  و نمايش  فيلم  افتتاحيه  و چند سخنراني ، برنامه هاي  مراسم  افتتاحيه  را تشكيل  مي دهد.
در بيست  و دومين  جشنواره  فيلم  فجر بيش  از 180 اثر بلند و كوتاه  داخلي  و خارجي  از 38 كشور جهان  در بخشهاي  اصلي  به  نمايش  گذاشته  مي شوند.30 فيلم  در بخش  مسابقه  سينماي  ايران  و 42 اثراز 21 كشورجهان  در بخش سينماي  بين الملل  در اين  رويداد فرهنگي  روي  پرده  مي رود.
«سينماي  ايران »، «بين الملل »، «مستند»، «جشنواره  جشنواره ها»، «آثاراول و دوم»، «ميهمان »، «سينماي  حادثه »، «نمايش  ويژه »، «چشم انداز سينماي لاتويا»، «چشم انداز سينماي  مكزيك » و «سينماي  تخيلي » بخش هاي  جشنواره  فجرامسال  را تشكيل  مي دهند.آثار نمايش  جشنواره  فيلم  فجر در سينماهاي  «فرهنگ »، «صحرا »، «سپيده »، «عصرجديد»، «فلسطين »، «پايتخت » و «كريستال » براي  عموم  و سالنهاي  «استقلال »، «آفريقا» و «سروش » به  ترتيب  براي  اهالي  مطبوعات  و رسانه ها، هنرمندان  ونهادها نمايش  داده  مي شود.
بيست  و دومين  جشنواره  فيلم  فجر علاوه  بر تهران  در شش  استان  كشور برپا مي شود كه  بخش  استاني  كار خود را از چهاردهم  بهمن  آغاز مي كند و تا 24 بهمن  ماه  ادامه  مي دهد.
همچنين  هفتمين  بازار بين المللي  فيلم  و برنامه هاي  تلويزيوني  ايران  از 12 بهمن  ماه  براي  پنج  روز در مركز آفرينشهاي  هنري  كانون  برپا مي شود.دراين  بازار عرضه كنندگان  خارجي  با محصولات  سينمايي ، ويديويي  و برنامه هاي  تلويزيوني  حضور مي يابند.
امسال  به  مناسبت  بيست  و پنجمين  سالگرد انقلاب  اسلامي ، 25 هزار قطعه  بليت جشنواره   دهه   فجر به  صورت  رايگان  در اختياردانش  آموزان  مدارس  تهران  قرار خواهد گرفت .
بيست  و دومين  جشنواره  فيلم  فجر،
22بهمن  ماه  با معرفي  آثار برتر پايان  مي يابد.
سينما و انقلاب
وزير فرهنگ  و ارشاد اسلامي در ديدار با برگزاركنندگان  جشنواره  فيلم  فجر، گفت : سينماي  ايران  اين  امكان  را دارد كه  تاريخ  نگار صادق  بيست  و پنج سال  تاريخ  انقلاب  اسلامي باشد.
به  گزارش   روابط عمومي وزارت  فرهنگ  و ارشاد اسلامي احمد مسجدجامعي در اين  ديدار ايده ها و انديشه هاي  كشور ايران  را در تمامي عرصه ها اصيل  دانست و افزود: ايده ها و انديشه هاي  كشور وام دار تحولات  ديگر كشورها نيست و ديدگاه هاي  ارائه  شده  در بسياري  از عرصه ها تنها متعلق  به  ايران  و فرهنگ ايراني  است .
وزير فرهنگ  و ارشاد با اشاره  به  قدرت  عظيم  فرهنگي  ايران  در به  ظهور رساندن  توان  ايرانيان ، افزود: چه  مجرايي  فرهنگي تر از رسانه  بصري  سينما مي تواند اهرم  موثري  براي  اشاعه  فرهنگ  غني  و صاحب  پشتوانه  ايران  باشد.
مسجد جامعي  اصالت  ديدگاه  فرهنگي  ايرانيان  را داراي  تكيه گاه  درخشان و شناخته شده  دانست  و افزود: سينماي  ايران  مي تواند نظرگاههاي  فرهنگي  موجود را به  ديگر كشورهاي  جهان  صادر كند.در اين  ديدار «محمدمهدي  حيدريان» معاون  امور سينمايي  وزارت  فرهنگ  و ارشاد اسلامي و «عليرضا رضاداد» دبير جشنواره ، گزارشي  از روند آماده سازي بخش هاي  مختلف  بيست  و دومين  دوره  جشنواره  فيلم  فجر ارائه  دادند.
25 سال موسيقي فيلم
اولين مجموعه از منتخب موسيقي 25 سال سينماي ايران كه گزيده اي از موسيقي هاي خاطره انگيز فيلم هاي سينماي پس از انقلاب است همزمان با افتتاح برداشت سوم موزه سينما و ايام برگزاري بيست و دومين جشنواره بين المللي فيلم فجر در دسترس عموم قرار خواهد گرفت. به گزارش دفتر ارتباطات رسانه اي موزه سينما در مجموعه اول كه با همكاري مؤسسه قرن بيست و يكم تكثير و توزيع مي شود، 16 موسيقي فيلم به شرح زير عرضه خواهد شد:
خواب سفيد(پيروز ارجمند)، مرد كوچك(سعيد انصاري)، عروس(بابك بيات)، خانه اي روي آب(احمد پژمان)،قارچ سمي(ناصر چشم آذر)،طهران، روزگار نو(مرتضي حنانه)، گلهاي داودي(كامبيز روشن روان)، موشك كاغذي(ناصر شكرائي)، زماني براي مستي اسب ها(حسين عليزاده)، اينجا چراغي روشن است(محمدرضا عليقلي)، رنگ خدا(عليرضا كهن ديري)، دندان مار(فريبرز لاچيني)، شوكران(سيد محمد ميرزماني)، ناخدا خورشيد(فريدون ناصري)، رنگ شب(كارن همايونفر)و از كنار هم مي گذريم(پيمان يزدانيان).
مراسم افتتاح برداشت سوم موزه سينما روز شنبه 18 بهمن ماه ساعت 10 صبح با حضور مسئولان فرهنگي - هنري، هنرمندان و دست اندركاران سينمايي كشور در محل موزه سينما واقع در باغ فردوس برگزار خواهد شد.