معاون عمراني وزير كشور:
لايحه بازسازي بم تقديم مجلس خواهد شد
خبرگزاري فارس: مهندس مقيمي معاون هماهنگي امور عمراني وزير كشور و رئيس سازمان شهرداري هاي كشور در گردهمايي فوق العاده شهرداران و روساي شوراي اسلامي كلان شهرها و مراكز استان ها در بم اعلام كرد بزودي لايحه بازسازي بم از سوي دولت تقديم مجلس مي شود.
به گزارش خبرگزاري فارس به نقل از روابط عمومي سازمان شهرداري هاي كشور، مهندس مقيمي در سخنان خود ضمن تشريح مراحل مختلف امداد و نجات و كمك رساني به منطقه زلزله زده بم به اقدامات صورت گرفته اشاره كرد و گفت: احداث سرپناه و انتقال
زلزله زدگان به آنجا، و ورود بيش از 3300 دستگاه ماشين آلات سنگين و نيمه سنگين از طريق زمين و هوا به بم براي آوار برداري، رسيدگي به مسايل بهداشتي چون دفن اموات، از جمله فعاليتهاي شهرداري هاي سراسر كشور بوده است. وي سم پاشي بم را اقدامات ديگر انجام شده در منطقه زلزله زده برشمرد و احداث حمام و سرويس هاي بهداشتي صحرايي را از نيازهاي فعلي منطقه ذكر كرد.
مهندس مقيمي در ادامه اظهار داشت: در حال حاضر بحث اسكان موقت زلزله زدگان براي يك دوره 18 ماهه تا 2 ساله در دست اجراست تا طي اين زمان بم بازسازي شود.
وي افزود: در جلسه روز گذشته استانداران كشور در بم مقرر شد كه بم به 12 منطقه تقسيم شود و بحث اسكان موقت نيز در اولويت كاري قرار گيرد.
معاون هماهنگي امور عمراني وزير كشور در ادامه اظهار داشت: مي بايستي هر چه زودتر چند اردوگاه در منطقه احداث شود و اين اردوگاه ها بايد با گرماي بم نيز سازگار باشد و اميدواريم با تلاش همه دستگاه ها، تا قبل از آغاز فصل گرما در بم امكانات و فضاي لازم براي اسكان مردم طي 18 ماه تا 2 سال آينده در اين اردوگاه ها مهيا شود.
مهندس مقيمي در ادامه از بررسي برنامه بازسازي بم در هيات دولت خبر داد و گفت: دولت به زودي برنامه بازسازي بم را به صورت لايحه تقديم مجلس
مي كند و دولت تاكنون 3400 ميليارد تومان به بازسازي بم تخصيص داده است.
انتقاد نماينده بم
از نحوه كمك رساني
نارويي نماينده  مردم  بم  در مجلس  شوراي  اسلامي پيش  از آنكه  به  انتقاد از وضعيت كمك رساني  به  زلزله زدگان  اين  فاجعه  بپردازد ابراز اميدواري  كرد كه  سخنان وي  مورد بهره برداري  سياسي  جناح ها و گروههاي  سياسي  قرار نگيرد.
وي  افزود: گرچه  هنوز حتي  يك  نيمه ماه  از حادثه  دلخراش  زلزله  بم  نگذشته است  اما متاسفانه  تب  و تاب  روزهاي  اوليه  فروكش  كرده است .
وي  حضور رئيس جمهوري  و اعضاي  هيات  دولت در شهرستان  بم  را صميمانه توصيف  كرد و از آن قدرداني  نمود و گفت : آيا زمان  طرح  بنياد نوسازي  ايران يا طرحي  مشابه  آن دير نشده است ؟ حتما بايد هزينه  كشته شدن  بيش  از 40 هزار شهروند مظلوم  را مي پرداختيم ؟ آيا هميشه  بايد منابع  انساني  هزينه  و قرباني شوند تا پس  از آن تازه  به  فكر تدابير پيشگيرانه  بيافتيم ؟
نارويي گفت: اينجانب  نيز كه  از ساعات  اوليه  زلزله  در اين  شهر بودم چادرها و كالاها و كمك هاي  مردم  ايثارگر ايران  و كشورهاي  خارجي  را به  حد كافي  نديديم .
وي  كه  مواردي  از مشكلات  مردم  در مناطق  زلزله زده  را فهرست  وار برمي شمرد افزود: حضور مالكان  و منسوبان  در زمان  آوار برداري  براي  نظارت  و حفاظت  از اشياي  قيمتي  و شناسايي  برخي  اجساد كه  هنوز زير آوار مانده اند ضروري  است .
نارويي  با اشاره به  ورود افراد شرور و متخلف  به  شهرستان  بم  و سرقت  اشيا و مدارك  با ارزش  مردم  گفت : بايد اقدامات  قاطع  و جدي  در اين  خصوص  صورت گيرد.



كلنگ احداث اولين واحد مسكوني
در شهرستان بم به زمين زده شد
طي مراسمي كلنگ احداث اولين واحد مسكوني از 5 هزار واحد مسكوني اعلام شده در شهرستان بم در منطقه امام زاده طاهرالدين اين شهر و در زمين يكي از مددجويان تحت حمايت كميته امداد به زمين زده شد.
به گزارش روابط عمومي كميته امداد اين واحدها از سوي ستاد بازسازي منازل نيازمندان متشكل از كميته امداد امام خميني، نيروي مقاومت بسيج، مركز رسيدگي به امور مساجد با همكاري صدا و سيماي جمهوري اسلامي ايران و مساعدت مردم خير و نيكوكار در شهرستان بم احداث خواهد شد.
جلب مشاركت مردم
در بازسازي بم توسط سپاه
فرمانده سپاه پاسداران ناحيه شمال تهران و جمعي از فرماندهان و مسئولان بسيج حوزه هاي اين ناحيه با حضور در بيمارستان شهداي تجريش و ورزشگاه شهيد كشوري از مصدومان واقعه زلزله شهرستان بم عيادت كردند.
فرمانده سپاه ناحيه شمال تهران در گفت و گو با خبرنگار ايرنا درباره اين حادثه اسفناك و كمك رساني اين ناحيه به مردم زلزله زده گفت: اين ناحيه كمكهاي غيرنقدي و ضروري همچون پتو، البسه، چراغ والور و وسايل مورد نياز را جمع آوري و به شهرستان بم ارسال كرد.
خادم الحسيني يادآور شد: اين ناحيه تلاش دارد با افتتاح حساب بانكي جهت بازسازي 200 واحد مسكوني براي بازماندگان اين حادثه، از مردم نوعدوست كشور طلب همياري و همكاري كند.
فرودگاه بم، پس از 12 روز
فرودگاه  بم  12 روز پس  از وقوع  زلزله  ويرانگر تا حدودي  ترميم  شده ، شيشه هاي  شكسته  تعويض  شده  و محوطه  داخل  ترمينال  و باند فرودگاه  پاكسازي شده  است .
با اين  حال ، شيوه  اداره  ترددها بين  بم  و شهرهاي  مختلف  بويژه  تهران هنوز بطور ساماندهي  شده اي  صورت  نمي گيرد و فعاليتها همچنان  بصورت  اورژانسي است .
از هفته  گذشته ، اين  وضعيت  بهبود نسبي  يافت  و نيروهاي  مسئول  كار نظم دادن  به  ترددها بين  باند و سالن  ترانزيت  را با راه اندازي  تجهيزات  بازرسي شروع  كرده اند و مسافران  عازم  تهران  را نوبت  به  نوبت  سوار هواپيما مي كنند.
گزارش  ايرنا از فرودگاه  بم  در شامگاه  سه شنبه  حاكي  است  كه  گروهي  از مجروحان  زلزله  با يك  فروند هواپيماي  سي - 130 به  شهر زلزله زده  بم بازگشته اند.
اكثر آنان  بر روي  برانكارد قرار داشتند و بعضي  از آنان  نيز در زيرسرم  بودند.
بعضي  از مجروحان  در پاسخ  به  سئوال  خبرنگاران  ايرنا در مورد سلامتي  و وضعيت  جسمي شان ، گفتند: هنوز بهبود نيافته اند اما مسئولان  بيمارستان  آنان  را ترخيص  كرده اند.
اين  درحالي  است  كه  آنها پس  از بهبودي  نسبي  صرفا بخاطر بي اطلاعي  از خانواده ها و نگراني  در مورد بستگان  خود، شخصا تقاضاي  بازگشت  به  بم  را كرده اند.
بازگشت  مجروحان  زلزله  به  شهر بم  و ترخيص  از بيمارستان ، در حالي  صورت  مي گيرد كه  مسئولان  محلي  در اسكان  بازماندگان  زلزله  در چادرها هنوز با مشكلات  فراواني  روبرو هستند.
زمين در بم همچنان مي لرزد
با وجود گذشت نزديك به دو هفته از زمان وقوع زمين لرزه 3/6 ريشتري در شهر بم كه جان بيش از 30 هزار نفر را گرفت، پس لرزه هاي اين زمين لرزه همچنان زمين بم را مي لرزاند.در آخرين دور اين پس لرزه ها سه شنبه دو بار شهر بم به لرزه درآمد.يك كارشناس زمين شناسي وقوع اين پس لرزه ها را طبيعي دانست و آن را ناشي از زمين  لرزه قوي پنجم دي ماه بم ذكر كرد.