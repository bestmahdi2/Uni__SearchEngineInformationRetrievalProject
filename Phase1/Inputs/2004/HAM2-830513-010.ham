زناني با شرايط سخت
عباس علي الصاق مدير كل بهزيستي تهران گفته: 10 هزار خانواده زن سرپرست، به دليل نداشتن دفترچه بيمه، شرايط سختي را براي تامين دارو، هزينه هاي بستري و اعمال جراحي گذرانده و با مشكلات حادي در اين زمينه مواجه هستند. به گفته وي 50 هزار مددجوي بهزيستي شامل خانواده هاي زن سرپرست، معلول و بيماران رواني داراي معلوليت تحت پوشش بيمه خدمات درماني قرار دارند. با اين حال هنوز 25هزار مددجو پشت نوبت دريافت بيمه خدمات درماني هستند و بهزيستي تامين هزينه درمان هاي سرپايي، تهيه دارو و بستري خانواده مددجويان تحت پوشش خود را نيز به دليل محدوديت اعتبارات تا سقف خاصي تقبل مي كند. به گفته الصاق بحث بيمه مددجويان بهزيستي يكي از اولويت هاي بهزيستي در وزارت جديد رفاه و تامين اجتماعي است.