امروز تهران
جبهه هواي سردي كه چند روزي بود روي البرز مركزي و كوهپايه هاي آن دامن گسترانده بود، حالا به سمت شرق كشور رفته است اگرچه هواي اين موقع از سال آنقدر متغير است كه نمي توان با اطمينان گفت اين آسمان آفتابي، اصلا تا ظهر دوام خواهد داشت يانه؟ صبح و غروب هنوز هوا آنقدر سرد است كه ناچار باشيم لباس گرم(البته نه به معناي پالتو و شال و كلاه پشمي)بپوشيم. اما از قبل از ظهر تا پيش از غروب مي توان لباس راحت تري پوشيد.
هواي سرشب ها هم در اين موقع از سال گول زننده است آنقدر كه پيش از خواب شايد ترغيب بشويد به خاموش كردن شومينه گازي يا كم كردن حرارت شوفاژ. اما توصيه ما اين است كه اين كار را نكنيد البته كار بدتر اين است كه شومينه و شوفاژ روشن باشند و به جاي آن لاي پنجره را باز بگذاريد!