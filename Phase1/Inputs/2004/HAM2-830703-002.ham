جمعه بازار
سينماي ايران
فروش فيلم ها در سينماهاي تهران
تا تاريخ 30 شهريور



توضيح: در حال حاضر بيش از 10 فيلم با گونه هاي مختلف در سينماهاي تهران در حال اكران است. همه نوع فيلم از ژانرهاي متفاوت براي سليقه هاي گوناگون. كماكان مهمان مامان عنوان پرفروش ترين فيلم را در اختيار دارد. با اين كه اكران اين فيلم به پايان رسيده اما نمايشش در چند سينماي آزاد ادامه دارد. البته بعيد به نظر مي رسد اين فيلم بتواند فروشش را به مرز 500 ميليون تومان برساند. شمعي در باد نيز كماكان به فروش خوبش ادامه مي دهد.
از اين هفته بر تعداد سينماهاي مزرعه پدري نيز افزوده شد اما فروش اين فيلم به زحمت در روز به يك ميليون تومان مي رسد.
ضمناً تعدادي ديگر از سينما هاي آزاد به جمع سينماهاي نمايش دهنده فيلم سيزده گربه روي شيرواني افزوده شدند. اكران فيلم هاي دوشيزه و قلب هاي ناآرام نيز در سينماهاي آزاد ادامه دارد. گاو خوني نيز در يك سينما حدود هشت ميليون تومان فروخته است. اكران اين فيلم تا دو ماه ديگر ادامه خواهد داشت.
به نظر مي رسد تا عيد فطر برنامه  سينماها تغيير خاصي نكند و تنها يكي دو فيلم ديگر در گروه سينماهاي آزاد به نمايش درآيد. هم اكنون تعداد زيادي از آثار براي اكران عيدفطر دورخيز كرده اند ولي يك حريف سرسخت به نام «دوئل» مقابل آنها قرار دارد. حريفي كه شايد باعث شود بسياري از رقبا ميدان را برايش خالي كنند.
سينماي جهان
فروش فيلم ها در سينماهاي
ايالات متحده تا تاريخ 12 سپتامبر



تئاتر
توضيح: هفته گذشته به علت برگزاري دهمين جشنواره بين المللي تئاتر عروسكي در تئاتر شهر، نمايشي روي صحنه نرفت. اما از اول مهرماه اين مجموعه كار خود را با اجراي هشت نمايش آغاز كرد.
«شكلك» كاري از كيومرث مرادي و براساس نمايشنامه اي از نغمه ثميني در تالار قشقايي اجرا خواهد شد.
«شب محبوبه» كاري از كوروش زارعي در تالار سايه روي صحنه مي رود. «يك دروغ زيبا» به كارگرداني علي شجره و «عروس شغال»  كاري از آروند دشت آراي در تالار كوچك اجرا مي شوند.
«در انتظار گودو» به كارگرداني امير غني زاده نيز در خانه خورشيد اجرا خواهد شد. نمايش هاي «31/6/77» كاري از عليرضا نادري و «يكي از خيلي ها» كاري از شراره پورخراساني نيز به ترتيب در سالن هاي چهارسو و تالار نو به كار خود ادامه مي دهند. در تالار اصلي تئاتر شهر نيز «سرزمين من» به كارگرداني نادر رجب پور اجرا خواهد شد.