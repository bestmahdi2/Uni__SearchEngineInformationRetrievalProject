و دوباره شروع شد
رقابت  براي حضور در بزرگترين تورنمنت ورزشي جهان با جام جهاني فوتبال. رقابت هايي كه براي ما خاطرات خوبي به همراه ندارد. هميشه پيش از شروع فكر مي كرديم به راحتي وسط جام جهاني هستيم، به اواسط بازي ها كه مي رسيديم به اما و اگر متوسل مي شديم و در اواخر بازي ها با دعا و دستاويزهايي مثل غيرت و تعصب منتظر معجزه اي مي نشستيم.
رقابت هايي آغاز شده كه برخلاف آنچه همگان متصورند،  سخت ترين رقابت ها در ميان پنج قاره است. اغراق نيست، اگر به اين مسئله اعتقاد داشته باشيد كه در زمين فوتبال تنها مسايل فني تعيين كننده نتايج نيست مي توانيم به نكات جالبي بپردازيم.
در كدام قاره چند پارگي آداب و رسوم و عقايد و نژادهاي مختلف و رنگارنگ به مانند آسيا وجود دارد؟ در آسيا، تيمي مثل ايران بايد با قطر بازي كند كه بافت فرهنگي اعراب را دارد و فارسي زبانان بي شماري به دلايل تاريخي و هجرت هاي گذشته در آن جا زندگي مي كنند. اگر كسي به فارسي حرفي بزند آنها متوجه مي شوند ولي آنها خود را عرب مي دانند. خود اين تيم تشكيل شده از بازيكنان مهاجري كه از فرانسه، كشورهاي قاره آفريقا و... به اين تيم آمده و مليت خود را تغيير داده اند. يا لائوس كه اگر از بازيكنان تيم ملي بپرسي شايد هيچ كدام اين زبان و حتي موقعيت جغرافيايي اش را ندارند، با بحريني بايد رقابت كرد كه وقتي مقابل ايران پيروز مي شود پرچم كشوري ديگر ـ عربستان ـ را به دست تماشاگرانش مي دهد.
پراكندگي فوق العاده و عجيب اديان در كل آسيا بر فرهنگ و عموماً بر نوع زندگي و فوتبال تاثير گذار است و ما مي انديشيم كه فوتبال فقط توپ است و 22 بازيكن درون زمين. از طرف ديگر تنوع آب و هوايي وضعيت را به مراتب سخت تر مي كند. يك تيم در يك گروه مي بايستي تنوع آب و هوايي حاشيه خليج فارس، آسياي ميانه و جنوب شرق آسيا را تحمل كند و خود را براي بازي در انواع و اقسام آب و هوا ها آماده كند. ارتفاع عمومي كشورها كاملاً متفاوت است و به تبع آن فشار محيطي بر بازيكنان كاملاً متفاوت. در يك طرف قاره اول صبح است و در طرف ديگر مردم آماده مي شوند براي خواب. سفرهايي اين چنيني تنظيم خواب بازيكنان را برهم مي زند.
در يك طرف مردم عربي صحبت مي كنند، در يك طرف روسي، در طرف ديگر ژاپني و پشتو و... در مقابل در كدام قاره چنين تفاوت هايي قابل مشاهده است. تنوع آب و هوايي در اغلب قاره ها يكسان است. زبان ها، نژادها، اديان و... همه جا در هر قاره اي تقريباً يكسان است. شما نمي توانيد نمونه اي مثل بحرين را در آن جا پيدا كنيد، به طور مثال نمي توانيد ببينيد كه مثلاً فرانسه، آلمان را برده باشد و مردمش پرچم ايتاليا را تكان دهند. اروپا، اروپا است، آفريقا، آفريقا. در هيچ قاره اي نمي توانيد سفيدپوست، زردپوست و سياهپوست را به طور همزمان به صورت عمده مشاهده كنيد. يا وجود كشورهاي توسعه يافته، در حال توسعه و به معناي واقعي جهان سومي در كنار هم در كدام قاره وجود دارد؟
اين ذهنيت كه بازي ها در آسيا آسان تر است تفكري واقعاً سطحي است مگر اين كه به عواملي جز مسايل فني در فوتبال اعتقاد نداشته باشيد. تغييرات مداوم در بازيكنان، مربيان و تفكرات حاكم بر نوع بازي ها آنقدر در كشورهاي آسيايي زياد است كه شما قطر امروز را نمي توانيد با قطر دو سال پيش مقايسه كنيد. شايد سال بعد هم شكل ديگري به خود بگيرد. يا همين مالديو كه 17 گل از ما خورد، حالا يك گل از كره جنوبي مي خورد اينگونه است كه معتقديم فوتبال در آسيا به مراتب سخت تر از بازي در اروپا، آفريقا يا آمريكا است.