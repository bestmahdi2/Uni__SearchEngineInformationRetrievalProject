آنجا
سارق راحت طلب 
دزدي در ايالت نيوجرسي آمريكا، پس از سرقت از بانك از مسوول باجه براي فرار تقاضاي يك آژانس كرد. مسوول باجه نيز براي او يك تاكسي به همراه راننده گرفت. او به مسوولان بانك گفت: هنگامي كه او به مقصد رسيد، مي توانند شماره اتومبيل را به پليس بدهند. يكي از مشتريان بانك دريافت كه اين دزد راحت طلب يكي از كارگران اخراجي رستوراني در همين خيابان است. پليس با شركت تاكسيراني تماس مي گيرد و آدرس محلي را كه راننده اين شخص را پياده كرده مي گيرد و به سراغ اين سارق مي رود و او را دستگير مي كند. سارق راحت طلب يك هفت تير قلابي و مبالغي پول كه از بانك سرقت كرده بود نيز به همراه داشت. اين مرد به جرم سرقت مسلحانه، 25سال زندان را بايد تحمل كند.
پرش با چتر
يك مرد چيني به علت شكسته شدن دو پايش راهي بيمارستان شد. حتما سوال مي فرماييد نكته جالب اين خبر چيست؟
اين مرد چيني در شهر چنكينگ و در منزل شخصي اش مشغول به آشپزي بود وبراي اين كار نيز از ماكرويو استفاده مي كرد و ناگهان احساس مي كند كه دستگاهش در حال انفجار است. اين مرد چيني كه احتمالا كارتون زياد تماشا مي كرده است، تنها فكري كه در آن لحظه به نظرش مي رسد اين است كه چتري بردارد، آن را باز كند و به وسيله آن به پايين بپرد. او تصور مي كرد كه اين چتر تحمل اين فشار سنگين را خواهد داشت! اين مرد هم اكنون به علت شكستن كامل دو پايش در بيمارستان بستري است.
ركورد تماشاي تلويزيون
تام گيبسون انگليسي ركورد تماشاي تلويزيون را شكست. اين مرد كار خود را روز سه شنبه هفته گذشته در اتاقي كه مخصوص اين كار براي او ساخته شده بود و در ميان انبوه تماشاگران آغاز كرد و توانست 47 ساعت و 8 دقيقه بدون توقف به تماشاي تلويزيون بنشيند و ركورد پيشين را به مدت 8 دقيقه بهبود ببخشد. او در اتاق مخصوص خود يك ارتباط اينترنتي داشت كه به او اجازه مي داد سفارش غذا و نوشيدني بدهد. همچنين دوربيني در اين اتاق نصب شده بود و محققان بر روي آن تحقيقات خودشان را انجام مي دادند. گيبسون در پايان اين ركورد شكني گفت:« اين اصلا كارساده اي نيست. در ساعت دو بامداد روز چهارشنبه به شدت احساس خواب آلودگي مي كردم، ولي با يك سري حركات كششي خود را بيدار نگه داشتم.
زنبورها در تعقيب 
تا به حال باد سته عظيم زنبورها مواجه شده ايد؟ در انگلستان دختر 12 ساله اي با دوچرخه خود براي خريد از يكي از فروشگاه ها از خانه به راه مي افتد، دوچرخه خود را در نزديكي فروشگاه پارك مي كند، به داخل فروشگاه مي رود، خريد خود را مي كند و هنگام خروج با صحنه عجيبي مواجه مي شود. دوچرخه اين دختر توسط يك هزار و 200 زنبور عسل پوشيده شده بود. متخصصان گمان مي كنند كه زنبور ملكه اين كندو بعد از فرار از كندو براي استراحت در سبد اين دوچرخه رفته و ساير زنبورها نيز اين دوچرخه را تعقيب كرده اند. مادر اين دختر به همراه او توسط كارشناسان فرا خوانده شده اند تا مشخص شود اين زنبورها از كدام شهر آمده اند. دختر 12ساله مي گويد: «من حيوانات را دوست دارم، ولي اصلا علاقه اي به زنبور ندارم چه برسد به اينكه آن را در سبد قرار دهم و با خود بياورم.»
زن بدشانس 
خبري بخوانيد از بدشانسي يك زن و توالت عمومي پرنده. زن 32ساله اي در راه هامبورگ با حادثه اي عجيب مواجه شد. هنگامي كه او در حال رانندگي بود، باد شديدي شروع به وزيدن كرد. يكي از توالت عمومي هاي قابل حمل در مسير بر اثر اين وزش باد شديد از جا كنده شد و درست بر روي ماشين گرانقيمت اين خانم افتاد.
در اين حادثه جالب و نادر به زن راننده صدمه اي وارد نشد، اما او براي تعمير خسارات ناشي به اتومبيلش بايد 5 هزار يورو پرداخت كند. اين زن كه بر اثر اين حادثه، بسيار شوكه شده بود، گفت: «احساس كردم كه يك پرنده عظيم الجثه در حال پرواز در آسمان است و بر اثر باد به ماشين من برخورد كرده.»