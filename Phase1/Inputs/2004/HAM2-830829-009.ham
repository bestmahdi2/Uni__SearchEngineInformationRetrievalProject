خبر
فيلم تلويزيوني
رابرت فارستر به تازگي بازي در فيلم جديد وس كريون را به پايان رسانده كه اين فيلم(crused)نام دارد و توسط كوين ويليامسون نوشته شده است. از ديگر بازيگران اين فيلم مي توان به كريستينا ريچي، جاشو آجكسون، جاوي گرير، بروك آلن و اسكات بايو اشاره كرد. فيلم هم اكنون مراحل آماده سازي نهايي خود را از سر مي گذراند و از قرار معلوم در سال 2005 ميلادي اكران خواهد شد.
رابرت فارستر هم اكنون مشغول بازي در يك فيلم تلويزيوني است كه bounty hunters نام دارد و كارگردان آن رادهولكامب است. در اين فيلم تلويزيوني به غير از فارستر، ديويد كابيت، برايان براونينگ و لورن هالي به ايفاي نقش مي پردازند. ضمن اين كه تهيه كننده اين فيلم شبكه nbc است. رابرت فارستر تاكنون در فيلم هاي مطرحي بازي كرده كه شايد جكي براون(1997)يكي از آنها باشد.



ملكه يخ
كيم كاترال اعلام كرده كه در سال آينده ميلادي در فيلمي بازي خواهد كرد كه ملكه يخ نام دارد و كارگردانش تيم فايول است. فيلمنامه اين فيلم كمدي توسط مگ كابوت و هادلي ديويس نوشته شده و از بازيگران اين فيلم به غير از كاترال بايد به نام هاي مايكل تاچترنبرگ، جوآن كيوزاك و تروور بلوماس اشاره كنيم. داستان اين فيلم درباره علاقه مندي يك پسر نوجوان به بازي اسكيت روي يخ است. اين پسر نوجوان بعد از چند تجربه ناموفق تصميم مي گيرد تا به هر نحوي شده در مسابقات اسكيت روي يخ شهر محل سكونتش برنده شود. كيم كاترال چند سالي بود كه در سريال جنسيت و شهر عهده دار ايفاي نقش سامانتا بود كه بسيار مورد تحسين و توجه قرار گرفت.



جيمي و جودي
ادوارد فرلانگ هم اكنون در حال بازي در فيلمي با عنوان جيمي و جودي است كه توسط دو نفر كارگرداني مي شود. رندال رابين و جان شرودر گذشته از آن كه كارگرداني اين فيلم را برعهده دارند فيلمنامه آن را هم به طور مشترك نوشته اند. در اين فيلم به غير از فرلانگ، ريچل بلا، چيني كلي و ويليام سدلر بازي مي كنند و قرار است فيلم در سال 2005 ميلادي آماده پخش جهاني شود.
فرلانگ تا پيش از اين مشغول بازي در فيلمي با نام ونيز در پيش رو بود كه اريك دلابار نويسندگي و كارگرداني آن را برعهده داشت. لوكاس بابين، رندان بتنيكاف، دنيل بيسوتي و مارك بون جونيور بازيگراني بودند كه در اين فيلم همراه فرلانگ بازي كردند. اين فيلم هم اكنون در مرحله تدوين است و بنا بر اعلام تهيه كنندگان آن تا سال 2005 آماده اكران عمومي خواهد شد.
در سال 2005 يك فيلم ديگر هم از فرلانگ خواهيم ديد. اين فيلم پايان هاي شاد نام دارد و نويسنده و كارگردان آن دان روس است. در فهرست بازيگران اين فيلم كمدي به غير از فرلانگ نام هايي همچون تيم آرنولد، جس برادفورد، بابي كاناوال و سارا كلارك به چشم مي خورد. فيلم پايان هاي شاد هم در سال 2005 ميلادي اكران خود در سينماهاي آمريكاي شمالي را آغاز خواهد كرد. ادوارد فرلانگ اين بازيگر جوان سينماي هاليوود درصدد است تا با بازي در فيلم هاي مطرح و پرفروش، موفقيت بازي در فيلم هايي همچون تاريخ مجهول آمريكا را تكرار كند. بايد در انتظار موفقيت او بود.



dvd
در هفته جاري نسخه جديدي از dvd فيلم فاني و الكساندر به بازار عرضه شده كه از كيفيت و جزييات بيشتري برخوردار است. اين فيلم توسط كارگردان مطرح تاريخ سينما اينگمار برگمن ساخته شده و محصول مشترك سه كشور سوئد، فرانسه و آلمان غربي در سال 1982 است.
در اين هفته dvd هفت فصل از سريال بوفي و قاتلين خون آشام هم به بازار آمده كه مي تواند مخاطبان بيشتري را در سطح جهان با اين سريال آشنا كند خالق اين سريال جاس ودسون بوده و در بين سال هاي 1997 تا 2003 پخش مي شده است.