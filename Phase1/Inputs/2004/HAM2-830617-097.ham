دكتر پزشكيان در هشتمين كنگره تغذيه ايران اعلام كرد
متوسط قد ايرانيان كاهش پيدا كرده است
گروه اجتماعي: اصلاح رژيم غذايي يك دهه به طول عمر افراد جامعه اضافه مي كند، پيوند ميان متخصصان فني با سياستمداران مي تواند بسياري از مشكلات تغذيه را حل كند.
به گزارش خبرنگار ما وزير بهداشت، درمان و آموزش پزشكي در آغاز مراسم هشتمين كنگره تغذيه ايران ضمن اعلام اين مطلب افزود: مشكلاتي مانند چاقي، فشارخون، بيماري هاي قلبي و عروقي، سكته مغزي و نارسايي كليه همه به شكل مستقيم و غيرمستقيم با تغذيه ارتباط دارد چنانكه متوسط قد و قدرت ذهني ايرانيان به دليل سوء تغذيه كاهش پيدا كرده است.
وي افزود: براي رسيدن به موفقيت هرچه بيشتر ارتباط تنگاتنگ متخصصان تغذيه و سياستمداران الزامي است و صحبت پشت درهاي بسته و عدم انتقال تجربيات به مجريان سودي ندارد. براي پيشگيري از بيماري هاي غيرواگير نظير پوكي استخوان، بيماريهاي قلبي و عروقي و ديابت ناگزير به اصلاح وضعيت تغذيه هستيم.
دكتر محمداسماعيل اكبري معاون سلامت وزارت بهداشت نيز در اين همايش گفت: اختصاص 1000 ميليارد تومان هزينه براي يارانه مواد قندي و چربي از ديدگاه ما امري ناپسند است و هرم مصرف مواد غذايي در ايران وضعيت چندان مناسبي را نشان نمي دهد. در اين هرم تنها 40 درصد مردم پروتئين و انرژي بالا دريافت مي كنند و 20 درصد انرژي و پروتئين پايين به بدنشان مي رسد.
وي افزود: بايد شرايطي براي مردم فراهم شود كه بتوانند از شير و مواد لبني به اندازه كافي برخوردار شوند و در واقع امكان تهيه غذا و امنيت غذا براي جامعه ايجاد شود.
دكتر اكبري همچنين افزود: بحث تغذيه و فروش مواد غذايي نظير دخانيات در دنيا درگير مسائل تجاري است با اين تفاوت كه تجارت شكر چندين برابر تجارت دخانيات است. بنا بر اين بايد با بحث هاي علمي و آگاهانه در اين جهت حركت كنيم، براساس پروتكل سازمان جهاني بهداشت ميزان مواد قندي مصرفي در دنيا بايد يك سوم ميزان كنوني كاهش پيدا كند تا مشكلات اقتصادي و اجتماعي در زمينه تغذيه به گونه اي حل شود.