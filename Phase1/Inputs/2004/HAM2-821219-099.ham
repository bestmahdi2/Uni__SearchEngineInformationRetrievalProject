دستگيري فعالان حقوق بشر در سوريه
خبرگزاري  فرانسه  ديروز به  نقل  از شاهدان  عيني  گزارش  داد:نيروهاي  امنيتي  سوريه  30 نفر از شهروندان  و فعالان  حقوق  بشر را در دمشق پايتخت  اين  كشور دستگير كردند.
بنابراين  گزارش ،اين  دستگيري ها درجريان  تحصني  صورت  گرفت  كه  به  دعوت سازمان هاي  مدافع  حقوق  بشر در سوريه  همزمان  با چهل  و يكمين  سالگرد به  قدرت رسيدن  حزب  بعث  دراين  كشور برگزار شد.
انجمن  حقوق  بشر سوريه  دراين  زمينه  تأكيد كرد: در جريان  تحصني  كه  ازسوي  كميته هاي  دفاع  از حقوق  بشر و آزاديهاي  دمكراتيك  در سوريه  در برابرمجلس  سوريه  ترتيب  داده  شده  بود، نيروهاي  امنيتي  بيش  از 30 تن  از فعالان  وشهروندان  سوري  را دستگير كردند.
گزارش  خبرگزاري  فرانسه  به  نقل  از  بيانيه  اين تشكل حاكيست : اين  انجمن  تهاجم  بر ضد حق  تجمع  و آزادي  بيان  را محكوم  مي كند و خواستار آزادي  فوري مبارزان  حقوق  بشر است.
همچنين  كميته هاي  دفاع  از حقوق  بشر و آزادي هاي  دموكراتيك  در سوريه  خبردادند كه  در طوماري  كه  به  امضاي  6 هزار نفر رسيده ، اصلاحات  سياسي  دراين كشور خواسته  شده  است .
قراراست اين  طومار در 17 ماه  مارس (27 اسفند)به  مقامات  سوري  تحويل شود.
بنابراين  گزارش ، از سوي  ديگر نيروهاي  امنيتي  سوريه  3 خبرنگار را درجريان اين  تحصن  كه  هدف  از آن درخواست  جهت  لغو قانون  فوق العاده  دراين كشور مي باشد، براي  مدتي  كوتاه  دستگير كردند.
يك  شاهد عيني  كه  خواست  نامش  فاش  نشود در گفت  وگو با خبرگزاري  فرانسه ، اين  سه  تن  را كيم  غطاس  از بي  بي سي ، نيل  مكفور كوهار از نيويورك تايمز و عكاس  مصري  اين  نشريه  اعلام  كرد.