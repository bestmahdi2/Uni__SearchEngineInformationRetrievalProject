7500 ايراني آلوده به ويروس ايدز هستند
گروه اجتماعي: رئيس  اداره  كنترل  ايدز و هپاتيت  مركز مديريت  بيماريهاي  وزارت  بهداشت ، درمان  و آموزش  پزشكي  گفت : براساس  آمارهاي  موجود تا اول  مهرماه  امسال ، هفت  هزار و 510 نفر در ايران  آلوده  به  ويروس  اچ .آي .وي (ايدز)هستند.
دكتر «ميترا معتمدي  هروي» ديروز در گفت  و گو با ايرنا افزود: از اين  تعداد 849 نفر تاكنون  فوت  كرده اند.
وي  ادامه  داد: ممكن  است  برخي  افراد مبتلا به  ويروس  ايدز باشند و بدون داشتن  علايم  و مساله  خاصي  حتي  تا 10 سال  به  زندگي  عادي  خود ادامه  دهند اما پس  از اين  مدت  علايم  بيماري  ايدز بروز مي كند.
وي  تصريح  كرد: بيماري  ايدز بواسطه  ماهيت  خاص  خود يك  معضل  اجتماعي ، اقتصادي  و رواني  و يكي  از اساسي ترين  خطرات  تهديدكننده  سلامت  انسانهاست  وبر تمامي جوانب  زندگي  انسانها تاثير مي گذارد.
وي  اظهارداشت : براساس  آخرين  آمار مركزمديريت  بيماريهاي  وزارت  بهداشت ،مهمترين  راههاي  انتقال  ايدز در ايران  به ترتيب  اعتياد تزريقي ، آميزش ، تماس با خون  آلوده  و انتقال  از مادر آلوده  به  كودك  است .
معتمدي  هروي  اقدامات  پيشگيرانه ، مقابله  با ايدز و آموزش  در اين  زمينه را در ايران ، تا حدي  موثر دانست  و اضافه كرد: در حال  حاضر بسياري  از مردم بويژه  جوانان  از راههاي  انتقال  ويروس  ايدز بخوبي  اطلاع  دارند.