دو ايستگاه مترو تا پايان سال به بهره برداري مي رسد
گروه شهري: رئيس كميسيون برنامه و بودجه  شوراي اسلامي شهر تهران با اعلام ورود 70 واگن جديد به خطوط يك و 2 مترو تا 18 ماه آينده گفت: دو ايستگاه «ملت» و «بهارستان» در ادامه خط 2 تا پايان امسال به بهره برداري مي رسد.
دكتر نادر شريعتمداري درگفتگوبا ايسنا با اشاره به اقدامات انجام شده براي تكميل ادامه  خط يك مترو ــ از ميرداماد به ميدان تجريش ــ افزود: تكميل اين خط 8 كيلومتري با 6 ايستگاه، يك سال زمان نياز دارد.
وي اظهار داشت: همچنين تا پايان سال جاري دو ايستگاه «ملت» و «بهارستان» در ادامه خط 2 مترو به بهره برداري مي رسد كه ادامه آن از «دردشت» تا «ترمينال شرق» نيز در حال مطالعه و بررسي است.