مديرعامل شركت سهامي فرش
درآمد بافندگان فرش 20 درصد افزايش يافت
مدير عامل و رئيس هيأت مديره شركت سهامي فرش گفت: با فروكش كردن توليد فله اي و بي برنامه فرش و نگاه منطقي به آن افزايش 15 تا 20 درصدي مزد بافندگان در سال جاري را به دنبال داشت.
محمدعلي كريمي در گفت وگو با خبرگزاري فارس، اظهار داشت: در يك برهه زماني توجه افراطي به فرش و برخورد غيرمنطقي در قالب آزمون و خطا با آن، به توليد بيش از حد و كاهش قيمتها منجر شده بود كه وضعيت فرش و بافندگان آن را با بحران مواجه كرده بود.
مدير عامل و رئيس هيأت مديره شركت سهامي فرش اظهار داشت: توليد بيش از حد براي رقابت با كشورهايي كه از نيروي كار ارزان و حتي كودكان در توليد فرش استفاده مي كردند باعث دستيابي به نتايجي منفي شد كه در نهايت ما را به فرصت سوزي متهم كرد.
وي افزود: خوشبختانه ايران به موقع اقدام به توليد منطقي فرش كرد به طوري كه اكنون با گذر 9 ماه از سال حدود 400 ميليون دلار صادرات داشته و تا پايان سال نيز اين رقم(به دليل رونق بازار در اواخر سال)افزايش مي يابد.