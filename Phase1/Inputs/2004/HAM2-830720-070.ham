پتروشيمي اراك 47 ميليون دلار محصول در بازار جهاني فروخت
واحد مركزي خبر: 277 هزار تن  انواع  محصولات  پتروشيمي  در 6 ماه  نخست  امسال  از مجتمع  پتروشيمي  اراك  به  بازارهاي  داخلي  و خارجي  عرضه  شده  است.
رئيس  مجتمع  پتروشيمي  اراك  با بيان  اينكه  200 هزار تن  از اين  محصولات  شيميايي  و پليمري  به  ارزش  يك  هزارميليارد ريال  به  بازارهاي  داخل  عرضه  و بقيه  به  ارزش  5 47، ميليون دلار به  خارج  از كشور صادر شد، گفت:ارزش  محصولات  توليدي  اين مجتمع  در مقايسه  با مدت  مشابه  پارسال  8 درصد افزايش  داشته  است .
وي  افزود:در اين  مدت  بيش  از 53 هزار تن  انواع  محصولات  شيميايي  وپليمري  شامل  پلي  اتيلن ، اتوكسيلات، پلي  پروپيلن، اكسيداتيلن ، اتيلن  گلايكول ، اتانول  امين ، بوتانل ، اسيداستيك ، وينيل  استات ، بنزن  پروليز، سموم  كشاورزي ، الاكلر و بوتاكلر در اين  مجتمع  توليد شده  است. رئيس  مجتمع  پتروشيمي  اراك  با اشاره  به  اينكه  مجتمع  پتروشيمي  اراك  مواد اوليه  5 هزار واحد توليدي  و صنعتي  را تامين  مي  كند، افزود: اكنون  ساليانه  بيش  از يك  ميليون  و يكصد هزار تن  انواع  محصولات  پليمري  و شيميايي  در اين  مجتمع  توليد مي شود.