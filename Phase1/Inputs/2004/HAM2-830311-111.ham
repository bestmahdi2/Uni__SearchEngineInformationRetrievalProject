غياث الدين صحنه هم رفت
گروه ورزشي: غياث الدين صحنه بازيكن سابق تيم ملي واليبال ايران و باشگاههاي بانك ملي، برق و نئوپان گنبد هم رفت.
او تنها بازمانده  حادثه ناگوار اتومبيل حامل مسئولان واليبال اميد استان گلستان بود كه ديروز به دليل صدمات سوختگي در بيمارستان مهر درگذشت. صحنه جدا از همراهي تيم ملي واليبال ايران در مسابقات مختلف آسيايي، يكبار نيز همراه با تيم بنياد شهيد عنوان بهترين مدافع روي تور باشگاههاي آسيارا در دوره پنجم به خود اختصاص داد. غياث الدين صحنه صاحب سه فرزند بود و در آخرين مسئوليت ورزشي خود با عنوان سرمربي تيم اميد گلستان به مقام نايب قهرماني ايران رسيد.