جمعه بازار
سينماي ايران
فروش فيلم ها در سينماهاي تهران تا تاريخ 16آبان



توضيح: از روز چهارشنبه دور جديد اكران آغاز شده است و فيلم هاي «دوئل» در گروه سينماي آفريقا، «بله برون» درگروه سينماي قدس، «جايي ديگر» در گروه سينماي استقلال و «چند تار مو» در گروه سينماهاي مخاطب خاص(فرهنگ،2 فلسطين،2 ايران 2)روي پرده رفته اند.از روز عيد فطر اكران فيلم «خوابگاه دختران» در گروه سينمايي عصرجديد آغاز خواهد شد. هم اكنون دوئل با نمايش در 25 سينما و فرهنگسرا بيشترين تعداد سينما را در اختيار دارد.
سينماي جهان
فروش فيلم ها در سينماهاي ايالات متحده تا تاريخ 7 نوامبر



توضيح: اين هفته يك فيلم انيميشن توانست بافروش افتتاحيه اي برابر با 7/70 ميليون دلار در صدر جدول فروش سينماهاي آمريكاي شمالي قرار بگيرد. فيلم «باورنكردني ها» محصول جديد كمپاني پيكار توانست تا پس از «در جست وجوي نمو» بار ديگر نام يك فيلم انيميشن را برسر زبان ها بيندازد.
هالي هانتر، كريگ تي، ساموئل ال جكسون و جيسون لي به جاي شخصيت هاي «باور نكردني ها» صحبت كرده اند. اما فيلم «ري» با بازي جيمي فاكس در نقش ري چالز(خواننده معروف موسيقي)توانست با فروش 8/13 ميليون دلاري در رتبه دوم فروش قرار بگيرد. اين فيلم مجموع فروش خود را در 2463 سينما به رقمي در حدود 40 ميليون دلار رسانده است.
«كينه» نيز در سومين هفته اكرانش با فروش 5/13 ميليون دلار در جاي سوم قرار گرفت. اما «الفي» ديگر تازه وارد ليست پرفروش ها در هفته گذشته بود. اين فيلم كه بازسازي يك فيلم انگليسي ساخته شده در سال 1966 با بازي مايكل كين است، در هفته اول اكرانش 5/6 ميليون دلار فروخت و در جاي پنجم ايستاد.
تئاتر
توضيح: اجراي چهار نمايش در مجموع تئاتر شهر آغاز شده است. در سالن اصلي نمايش «من از كجا عشق از كجا» كاري از پري صابري روي صحنه رفته است. در تالار چهارسو «2342 روز بد»كاري از بهروز غريب پور در حال اجراست و «زمين صفر» نوشته مشترك آتيلا پسياني و محمد چرم شير و به كارگرداني آتيلا پسياني در كارگاه نمايش مجموع تئاتر شهر اجرا مي شود.
تالار كوچك ميزبان اجراي «اعترافات مردي درباره زنان» نوشته محمدامير ياراحمدي و به كارگرداني رضا حامدي است. در تالار سايه نمايش هاي «رعنا» كاري از سپيده  نظري پور و «سه خانه كوچك» به كارگرداني
مهرداد راياني مخصوص اجرا مي شوند و تالار خانه خورشيد ميزبان نمايش «دزدي از آقاي برشت» است.
«داستان هاي كارور» كاري مشترك از آرش دادگر و حميدرضا نعيمي در تالار نو اجرا مي شود. «بي شير و شكر» حميد امجد نيز در تالار قشقايي روي صحنه است. خانه نمايش اداره تئاتر ميزبان نمايش «كافي شاپ» است و «زندگي در تئاتر» كاري از مجتبي معاف در تالار اصلي مولوي اجرا مي شود. تالار سنگلج نيز ميزبان نمايش «داش آكل» به كارگرداني پرويز سنگ سهيل است.