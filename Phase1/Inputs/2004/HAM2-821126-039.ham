وزير فرهنگ و ارشاد اسلامي:
رضايت مردم از فيلمهاي جشنواره بي نظير بود
سينما سال خوبي را پشت سر گذاشت و اميدواريم در سال آينده، بتوانيم از ثمرات اين دستاورد بهره ببريم.
احمد مسجدجامعي، وزير فرهنگ و ارشاد اسلامي در گفت و گو با ايسنا،  ضمن بيان اين مطلب درباره بيست و دومين جشنواره بين المللي فيلم فجر گفت: امسال از نظر مخاطبين، استقبال بيشتر از پارسال بود و اين روند، رشد طبيعي خود را نداشت بلكه سرعت بسيار بيشتر بوده است.
همچنين طبق جداول ارائه شده درصد رضايت از فيلمهاي برگزيده، بسيار بالا بود كه در اين سطح، مسئله جديدي است.
وي افزود: در حوزه تعداد فيلم هم، نخستين بار بود كه بيش از 80 فيلم تقاضاي شركت داشتند كه 45 فيلم اعم از ميهمان و غيرميهمان رسيدند و 30 فيلم به رقابت پرداختند و به لحاظ كيفيت 21 فيلم براي گرفتن سيمرغ با هم رقابت كردند و اين نشان دهنده محتواي بالاي فيلمهايي بود كه در اين مجموعه شركت كرده بودند.
وزير فرهنگ و ارشاد اسلامي تصريح كرد: اسامي كساني هم كه به عنوان برگزيدگان اعلام شد كاملا براي اهل سينما مشخص بودند.
چهره هاي زيادي در كنار هم بودند و رقابت كاملا نزديكي با هم داشتند كه در مجموع همه اينها نشان از پيشرفت سينما مي دهد.
بخش بين الملل از جشنواره فيلم فجر جدا مي شود
محمد مهدي حيدريان، معاون امور سينمايي ارشاد نيز گفت: مطالعه اي جدي را براي جدا كردن بخش بين الملل و بازار بين المللي فيلم از بخش مسابقه سينماي ملي، آغاز كرده ايم كه به نظر لازم مي رسد.
وي در گفت وگو با ايسنا افزود: بدين ترتيب بخش بين الملل و بازار فيلم، مشاركت بيشتر كشورهاي اسلامي را جذب خواهد كرد.
وي تصريح كرد: الان به دليل همزمان بودن اين بازار با دو سه بازار ديگر، حضورها تقسيم مي شود. اگر بخواهيم بازار فيلم پر رونق باشد بايد يك جاي مستقل براي خودش تعيين كنيم لذا در نظر داريم تا سال آينده، مقدمات اين كار را فراهم كنيم.
حيدريان معتقد است: در اين صورت، از جايگاه جشنواره درجه «ب» دنيا به درجه «الف» ارتقاء پيدا مي كنيم.
وي درباره بيست و دومين جشنواره فيلم فجر گفت:  تعداد زياد فيلم ها و اشتياق بسياري از كارگردان ها براي حضور در جشنواره، باعث شد فشار بيش از هر سال باشد و اين طبيعي بود.
همچنين بي نظمي هايي در روزهاي اول جشنواره پيش آمد كه فكر كرديم ارزشش را دارد فيلم هاي اين كارگردان ها كه با شوق تلاش مي كنند، حتما در جشنواره حضور داشته باشد.
حيدريان بازگشت مجموعه اي از سيمرغ ها را به بخش جوايز به حق و درست خواند و تصريح كرد: تعداد فيلم ها و تنوع شان و استفاده از جلوه هاي ويژه، كار صدا و... فصل جديدي در سينما به حساب مي آيد و همه اين ها بيانگر الزام وجود اين سيمرغ هاست و حق بسياري از اين دست اندركاران بود كه ديده، ارزيابي و برگزيده شوند.
معاون امور سينمايي وزارت فرهنگ و ارشاد اسلامي با اشاره به چشم انداز سينماي ايران در سال آينده و دوره بعدي جشنواره گفت: در حال حاضر، فيلمسازاني چون ناصر تقوايي، مجيد مجيدي و ابراهيم حاتمي كيا مدتي است كه كارشان را شروع كرده اند و تمامي نشانه هاي موجود نيز حاكي از آن است بسياري ديگر، در تدارك آغاز توليد هستند و من اميدوارم بسياري از اين فيلم ها حتي خيلي زودتر از جشنواره سال آينده آماده عرضه شوند.