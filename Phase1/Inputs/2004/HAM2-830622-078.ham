جانشين معاون راهنمايي و رانندگي ناجا خبر داد:
تلفات رانندگي در ايران دو برابر استاندارد جهاني
جانشين معاونت راهنمايي و رانندگي ناجا با اشاره به اين كه روزانه در ايران بر اثر تصادفات 64 نفر كشته و 750 نفر مجروح مي شوند، تصريح كرد: ميزان كشته ها در تصادفات 2 برابر و مجروحين 5/1 برابر استانداردهاي جهاني است.
به گزارش خبرگزاري مهر، سردار هاشمي با اعلام اين مطلب در دومين همايش نقش تعامل در توسعه نظم اجتماعي افزود: براساس آخرين آمار سازمان جهاني ايمني راهها آمار كشته شدگان ناشي از تصادفات در سطح جهان روزانه 3 هزار و 200 نفر و تعداد مجروحين نيز 50 هزار نفر مي باشد.
به گفته وي براساس اين آمار و با توجه به اين كه جمعيت ايران برابر يك درصد جمعيت كره زمين مي باشد، سهم ايران از اين آمارها بايد روزانه 32 كشته و 500 مجروح باشد.
جانشين معاونت راهنمايي و رانندگي ناجا همچنين با اشاره به اقدامات مثبت اتحاديه اروپا در كاهش آمار كشته شدگان و مجروحين ناشي از تصادفات افزود: هلند با 16 ميليون نفر جمعيت مقام دوم ايمني راهها را در سطح جهان دارد و سالانه بر اثر تصادفات 800 نفر در اين كشور كشته مي شوند كه تا سال 2010 اين آمار به 500 نفر خواهد رسيد.
به گفته وي در ايران سالانه بر اثر تصادفات رانندگي 26 هزار نفر كشته و 250 هزار نفر نيز مجروح و معلول مي شوند و به طور متوسط اين آمارها رشد 20 درصدي دارند، در حالي كه براساس جمعيت كشورمان ميزان كشته هاي ما بايد چهار برابر هلند باشد.سردار هاشمي با تاكيد بر اين كه ايران امروز جزو عقب مانده ترين كشورها در حوزه فرهنگ ترافيكي است، تصريح كرد: علي رغم اين كه كشورمان مهد تمدن اسلامي است ولي در زمينه فرهنگ ترافيك تمام آموخته هاي ديني و فرهنگي به فراموشي سپرده مي شود و در نتيجه اگر فردي قوانين و مقررات را رعايت كند به مقصد نمي رسد و يا اين كه ضرر و خسارت زيادي را متحمل خواهد شد.وي اضافه كرد: بيش از 30 درصد از رانندگان بدون داشتن هدف مشخص يا براي گذراندن وقت در خيابانها تردد مي كنند.
جانشين معاونت راهنمايي و رانندگي ناجا اضافه كرد: سه عامل عدم توجه به جلو، عجله و شتاب بي مورد، عدم رعايت حق تقدم 70 -75 درصد تصادفات را موجب مي شوند.وي در ادامه عقب ماندگي فرهنگي و عقب ماندگي ساختاري در حوزه مسائل، مديريتي، آموزش و مهندس ترافيكي را مهمترين چالش ترافيكي عنوان و خاطرنشان كرد: توجه قانونگذار به سبد خانوار در تعيين مجازات ها و جرها و در نتيجه بازدارنده و نبودن قوانين ما را در نهادينه كردن فرهنگ ترافيك با مشكل مواجه كرده است.
به گفته وي در حالي كه در كشورهاي ديگر مانند مالزي افراد پس از ارتكاب سه تخلف رانندگي به مراجع قضايي معرفي مي شوند در كشور ما قانونگذاري به غلط در تعيين جرايم توان اقتصادي خانواده ها را لحاظ كرده و ارتكاب جرم را در سبد خانوار قرار مي دهد.