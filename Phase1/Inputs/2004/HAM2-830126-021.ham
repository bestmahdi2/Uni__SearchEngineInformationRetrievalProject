سفر قانوني نداريم
ظاهرا ناآرامي هاي عراق بالاخره راه كربلا را باز هم بر روي مشتاقان ايراني بست. پس از انفجارهاي روز عاشورا با وجود سختگيري ها در مورد اعزام زائران ايراني، باز هم برخي از دفاتر سازمان حج و زيارت زائران ايراني را به كربلا مي فرستادند. اما مسوول دفتر سازمان حج و زيارت ايران دركربلا اخيرا خبر از بازگشت آخرين گروه زائران ايراني از كربلا داد. حسين واعظي گفته: روند اعزام زائران ايراني از طريق دفاتر سازمان حج و زيارت از پنج شنبه گذشته به دليل افزايش ناامني ها در عراق متوقف شده است. به گفته وي، سازمان حج و زيارت تا اطلاع ثانوي از اعزام زائران جديد به عراق خودداري مي كند. با اين حال گزارش ها حكايت از اين دارد كه بسياري از زائران ايراني از راه هاي غير قانوني وبا كاروان هاي غير مجاز وارد عراق مي شوند.