پاركينگ هاي طبقاتي ظرفيت ترافيكي تهران را 30 درصد بالا مي برد
شهرداري تهران پاركينگ طبقاتي مي سازد
گروه شهري: دو پاركينگ طبقاتي وصال و طالقاني طي مراسمي در روز يكشنبه هفته آينده گشايش و مورد بهره برداري قرار مي گيرد.يك مقام مسئول در شهرداري به خبرنگار ما گفت: با توجه به حجم معابر عمومي و از سويي شمار خودروها كه روز به روز بر تعداد آنها افزوده مي شود، ضرورت دارد در راستاي ساماندهي و كنترل ترافيك، برنامه هاي چندجانبه و همزمان اجرا شود كه ساخت توقفگاه هاي طبقاتي ازجمله آنهاست.خبرنگار ما در گزارش خود مي نويسد: در حال حاضر حدود يك سوم از معابر عمومي به ويژه در هسته مركزي شهر در اختيار ترافيك به اصطلاح مرده است و وقوع اين مقوله مديريت شهر را بر آن مي دارد كه در انديشه مديريت حاشيه معابر عمومي باشد، از اين رو ساخت توقفگاه هاي طبقاتي در دستور كار شهرداري قرار گرفته است.
دكتر بهبهاني در اين باره مي گويد: شهرداري تهران در زمينه ساخت پاركينگ هاي طبقاتي، آماده مشاركت با بخش خصوصي است و به دليل اهميت چنين پاركينگ هايي، آماده ارايه تسهيلات به علاقه مندان به سرمايه گذاري و مشاركت در اين زمينه است.
اين گزارش مي افزايد: بخش عمده اي از ترافيك تهران ناشي از عدم تناسب ميان خودروهاي موجود شهر با شمار پاركينگ ها است، بدين معنا كه به تناسب ميزان توليد خودرو، معبر و توقفگاه براي آن پيش بيني نشده است.
به همين خاطر ساعت اوج ترافيك تهران كه در كشورهاي توسعه يافته حداكثر سه ساعت مي باشد در تهران به بيش از دو برابر افزايش يافته و زمان توقف خودروها در معابر عمومي به نسبت كشورهاي پيشرفته بسيار زياد است، علاوه بر اين بخش عمده اي از حجم معابر شهري به خاطر نبود توقفگاه در اختيار توقف خودروها قرار گرفته است.
بنا به اظهار كارشناسان امور حمل و نقل و ترافيك، احداث پاركينگ هاي طبقاتي در تهران افزون بر كاهش و تعديل ترافيك تهران، 30 درصد به ظرفيت ترافيكي تهران مي افزايد.
مهندس شاهين محمدنژاد، مديركل دفتر محيط زيست وزارت صنايع و معادن در اين باره مي گويد: ساخت پاركينگ هاي چند طبقه به ويژه در مناطق تجاري و برج هاي مسكوني، ترافيك تهران را روان مي كند و موجب گشايش گره هاي كور ترافيكي در شهر مي شود.
وي اظهارداشت: بافت فرسوده شهري در مركز شهر، بيشتر محدوده تجاري اين منطقه را در بر مي گيرد و بايد پاركينگ هاي مناسب خودرو براي خدمات مناسب شهري در اين محدوده طراحي شود.
وي گفت: نبود پاركينگ به اندازه كافي موجب سرگرداني و چرخش بي دليل خودروها در سطح شهر مي شود كه افزايش مصرف سوخت و ميزان انتشار آلاينده ها كمترين پيامد آن است.
وي گفت: امكانات رفاهي، خدمات شهري و عمراني، ازجمله حقوق شهروندي است كه مسئولان و دست اندركاران بايد براي فراهم كردن آن تلاش كنند.
محمدنژاد افزود: براي تامين فضاي مورد نياز در ساخت پاركينگ ها، كارشناسان بايد از تجربه ديگر كشورهاي موفق بهره ببرند و نتايج آن را در مديريت شهري كشور مدنظر داشته باشند.وي ادامه داد: ساخت پاركينگ هاي چند طبقه در تمام دنيا در طبقات اول تا پنجم فروشگاه ها، مناطق تجاري و مسكوني و هتل ها به طور معمول شكل مي گيرد و باعث مي شود بجاي پراكندگي خودروها در خيابان ها، به صورت لكه اي قرار بگيرند.
گزارشگر ما مي نويسد: معاون حمل و نقل و ترافيك شهرداري تهران چندي پيش از ساخت 29 توقفگاه طبقاتي خبر داد.بهبهاني ساخت توقفگاه طبقاتي را يكي از وظايف مهم شهرداري به منظور ساماندهي ترافيك شهر ذكر كرد و افزود: كميسيوني متشكل از نماينده املاك، نماينده حقوقي، نماينده سازمان ترافيك، نماينده معاونت فني و عمراني شهرداري، نماينده معاونت شهرسازي و شهرداري منطقه مربوطه به عنوان ميهمان تشكيل شده است كه كار نظارت بر ساخت و اجراي توقفگاه ها را برعهده دارد.
وي تصريح كرد: به كساني كه زمين خود را براي ساخت توقفگاه در اختيار شهرداري قرار دهند و خود نيز در ساخت آن مشاركت كنند امتيازات ويژه اي تعلق مي گيرد.معاون حمل و نقل و ترافيك شهرداري تهران ابراز اميدواري كرد در برنامه اي كوتاه مدت يك تا پنج ساله تعداد توقفگاه هاي طبقاتي به تعداد قابل توجهي برسد.