شكارچيان  متخلف
مدير حفاظت محيط زيست شهرستان قصر شيرين گفت:«9 نفر شكارچي متخلف در منطقه حفاظت شده «زله زرد» و حاشيه رودخانه الوند در اين شهرستان دستگير شدند. «جعفر محرابي» افزود: «از اين تعداد شكارچي 12قطعه پرنده تيهو، كبك و5 قطعه ماهي كشف و ضبط شد.» به گفته وي، اين افراد توسط ماموران گشت و كنترل حفاظت و محيط زيست شهرستان قصر شيرين دستگير و تحويل مقامات قضايي شدند. وي اظهار داشت: «شكارچيان متخلف برابر قانون به يك ماه تا سه سال حبس و پرداخت جريمه نقدي محكوم مي شوند.» شهرستان مرزي قصر شيرين داراي دو منطقه حفاظت شده و تيراندازي ممنوع «زله زرد» و «قراويس» است كه در آن انواع حيوانات وحشي مانند آهو، كل، بزكوهي، ميش و پرندگاني همچون حواصيل خاكستري، سرگبه، كبك، تيهو، هوبره و انواع ماهيان شيربوت و كپور زيست مي كنند.