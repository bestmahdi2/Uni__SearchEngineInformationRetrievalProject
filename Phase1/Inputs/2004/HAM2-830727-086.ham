آغاز به كار شركت مديريت شبكه سراسري برق ايران
گروه اقتصادي:شركت مديريت شبكه سراسري برق ايران با هدف نظارت بر بازار برق و توزيع نيروي برق(ديسپاچينگ)ايجاد شد.
به گزارش خبرنگار ما،محمد احمديان مدير عامل شركت توانير و رئيس مجمع عمومي شركت مديريت شبكه سراسري برق ايران با صدور حكمي مهندس محمدعلي وحدتي را بعنوان عضو اصلي و رئيس هيئت مديره شركت مديريت شبكه سراسري برق ايران منصوب كرد.
اين شركت نهادي غيرانتقاعي است كه براساس قوانين حاكميتي دولت ايجاد مي شود و مسئوليت نظارت بر بازار برق، ديسپاچينگ و مديريت شبكه سراسري برق را بر عهده خواهد داشت.
برپايه اين گزارش پيش از تأسيس اين شركت مسئوليت ديسپاچينگ و بازار برق بر عهده توانير بود، براساس احكام جداگانه اي آقايان مهندس عبدالحسين فضل اللهي بعنوان عضو اصلي و مهندس غلام پورنعمتي بعنوان عضو علي البدل هيئت مديره شركت مديريت شبكه سراسري برق ايران منصوب شدند تأسيس اين شركت در قانون بودجه سال 82 پيش بيني شده بود و اساسنامه آن در بهار 83 تصويب شد.