كنفرانس آموزش رياضي ايران، فردا در سنندج گشايش مي يابد
هفتمين  كنفرانس  آموزش  رياضي  ايران  به  منظور افزايش  دانش  و مهارت  معلمان  در زمينه هاي  مختلف  علمي ، فردا، اول  شهريورماه  در مركز تربيت  معلم  شهيد مدرس  سنندج  برگزار مي شود. دفتر ارتقاي علمي منابع  انساني  وزارت  آموزش  و پرورش ، سازمان  آموزش  و پرورش  استان  كردستان  و انجمن هاي  علمي و آموزشي  معلمان  رياضي  كشور باني  اين  رويداد سه  روزه  هستند و بيش  از يكهزار نفر از معلمان  و استادان  رياضي  كشور در اين  رويداد علمي و آموزشي  حضور مي يابند.
بررسي  شيوه هاي  نوين  تدريس  و زمينه سازي  براي  ارائه يافته هاي  پژوهشي  و تجربيات  علمي ، آموزشي  معلمان  و بستري سازي  مناسب  براي  معرفي  استانداردهاي  آموزشي  و ارزشيابي  از برنامه  رياضي  مدارس از ديگر اهداف  اين  كنفرانس  است.