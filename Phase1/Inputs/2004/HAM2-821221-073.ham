دو طراحي جديد از ميكل آنژ كشف شد
دو طراحي جديد از ميكل آنژ هنرمند شهير ايتاليايي، در انبار يك موزه اسپانيايي كشف شد.
به گزارش خبرگزاري مهر به نقل از روزنامه هنر، دو طراحي استاد نقاشي و مجسمه سازي دوران رنسانس، ميكل آنژ در انبار موزه پرادوي اسپانيا كشف شد. اين طراحي ها درواقع طرح هاي مطالعاتي نقاشي آخرين قضاوت(1535-1541)هستند كه نشانگر بازو وشانه يك مرداند.
اين طراحي ها جزئي از هشت طراحي مجموعه شخصي فرناندز دوران هستند كه در سال 1930 به اين موزه هديه شدند، اما متأسفانه با وجودي كه در همان زمان نيز مسئولان موزه به اصالت اين آثار آگاهي داشتند، آثار را در انبار به فراموشي سپردند و هرگز آنها را به نمايش نگذاشته و يا چاپ نكردند. در حال حاضر صحت اصالت اين آثار توسط دو نفر از متخصصان هنر به نام هاي نيكلاس ترنر و پل جوانيديس، تأييد شده است. آثار فوق به عنوان بخشي از نمايشگاه موزه پرادو با نام طراحي هاي قرن شانزدهم ايتاليا به نمايش گذاشته شده است.
گمان مي رود، به غير از دو طراحي مذكور بقيه طراحي هاي اين مجموعه هشت عددي متعلق به شاگردان ميكل آنژ باشد زيرا در بقيه آثار هيچ كدام از ويژگي هاي بارز خطوطي كه ميكل آنژ به هنگام طراحي ترسيم مي كرد، وجود ندارد.