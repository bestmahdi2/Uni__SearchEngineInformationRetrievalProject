تا پايان برنامه چهارم توسعه
آمار جهانگردان ورودي به كشور 30 درصد افزايش مي يابد
گروه علمي و فرهنگي: مشاور سازمان ميراث فرهنگي و گردشگري گفت: براساس برنامه ريزي هاي انجام شده در برنامه چهارم توسعه پيش بيني مي شودتعداد گردشگران 30 درصد افزايش پيدا كند.
اردشير اروجي در گفت وگو با خبرگزاري مهر با بيان اين مطلب گفت:در قالب برنامه چهارم توسعه هر سال بين 5/2 تا 3 ميليون توريست به كشور سفر خواهد كرد و درآمدي كه از اين طريق نصيب كشور خواهد شد يك و نيم ميليارد دلار پيش بيني شده است.
وي به چشم انداز 20 ساله گردشگري اشاره كرد و افزود: همچنين در اين چشم انداز پيش بيني مي شود تعداد گردشگران به 5/1 درصد گردشگران جهان يعني در حدود 25 ميليون گردشگر در سال 1404 برسد و سهم ايران از درآمد توريسم نيز به 2 درصد افزايش يابد.
مدير كل برنامه ريزي، آمار و اطلاعات سازمان ميراث فرهنگي و گردشگري با اشاره به تهيه و تدوين سند ملي گردشگري گفت: بهره گيري از توانايي هاي بخش خصوصي براي سرمايه گذاري و مشاركت در اين حوزه مهم ترين راهكارهايي است كه در اين سند براي توسعه گردشگري در نظر گرفته شده است.
وي تأكيد كرد: با توجه به اهميت رشد و ارتقاي صنعت توريسم در كشور و دست يابي به راهكارهاي جديد در اين زمينه سند ملي گردشگري تا اواسط آبان ماه به هيأت دولت ارايه خواهد شد.