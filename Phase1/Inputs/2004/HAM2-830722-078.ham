برخي مدارس از ثبت نام فرزندان سالم جذاميان خودداري مي كنند
ايسنا: معاون مركز آموزش و پژوهش بيماري پوست و جذام با اشاره به اين كه تاكنون نزديك به 15 هزار جذامي در كشور درمان شده اند، گفت: اطلاعات و آگاهي هاي مردم نسبت به اين بيماري تا حدي اندك و يا غيرعلمي است كه مديران و مسئولان مدارس از ثبت نام فرزندان سالم اين جذاميان خودداري مي كنند.
دكتر حسن طباطبايي افزود: عمده ترين مشكل بيماران جذامي پس از درمان،تهيه شغل است چرا كه اين افراد از نظر اجتماعي انسان هاي مطرودي هستند و هيچ يك از كارفرمايان با اطلاع از سابقه بيماري افراد جذامي كه هم اكنون درمان شده اند حاضر نيست به آنها كاري را ارجاع كند، بنابر اين نداشتن منبع درآمد و به دنبال آن عدم تأمين هزينه زندگي براي خود و خانواده بزرگترين مشكلي است كه آنهاو اين افراد با آن مواجه هستند.