آموزش
رابطه اقتصاد و آموزش و پرورش
اگر تا حالا فكر مي كرديد كه اقتصاد، آموزش و پرورش ارتباطي به هم ندارند، سخت در اشتباه بوديد چون همايش هم انديشي اقتصاد آموزش و پرورش قرار است برگزار شود. آن هم از امروز، يعني 21 مهرماه.
دكتر عباس صدري، دبير علمي هم انديشي اقتصاد آموزشي و پرورش در اين باره مي گويد: اولين هم انديشي اقتصاد آموزش و پرورش با تاكيد بر تامين و مديريت برنامه 21 و 22 مهرماه جاري در سينما فلسطين برگزار مي شود.
اطلاع رساني و شناخت مسايل اقتصادي آموزش و پرورش، دستيابي به روش هاي تامين و افزايش كارايي منابع، حل مسايل و مشكلات و تنگناها و تامين منابع آموزشي از جمله اهداف برگزاري اين هم انديشي است.
ظرفيت سنجي توانمندي هاي اقتصادي و اجتماعي جامعه در حل تنگناهاي مالي آموزش و پرورش و ظرفيت سازي آموزشي و پژوهشي در زمينه اقتصاد آموزش و پرورش و تخصيص تامين و مديريت منابع مالي در آموزش و پرورش محورهاي مطروحه در اين هم انديشي است. تعداد 30 مقاله در اين زمينه ارسال شده كه در طول دو روز هم انديشي 16 عنوان مقاله ارايه خواهد شد. نتايج هم انديشي در اختيار سازمان مديريت، شوراي عالي آموزش و پرورش و مسوولان و كميسيون هاي مربوطه جهت استفاده از نتايج قرار خواهد گرفت. از يونيسف و يونسكو نيز جهت ارايه نتايج تحقيقات خود در اين همايش با شركت مسوولان اقتصادي صاحبنظر دعوت شده است. وي در پاسخ به اخذ شهريه از دانش آموزان افغان، نيز مي گويد: اخذ شهريه از دانش آموزان افغان برنامه دولت بوده و ما مجري آن هستيم و اگر تصميم ديگري اتخاذ شود تبعيت خواهيم كرد. مي  توانيد - البته اگر جزو فرهنگيان عزيز هستيد - به اين سمينارها دل خوش كنيد، شايد گره كارتان باز شود. ما كه بخيل نيستيم. شايد كار به جايي رسيد كه فرهنگيان ديگر صحبت از تحصن و نرفتن به سركلاس نكنند.