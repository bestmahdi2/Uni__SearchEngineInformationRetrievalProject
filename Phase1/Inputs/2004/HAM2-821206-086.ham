پوتين، دولت روسيه را بركنار كرد
ولاديمير پوتين  رئيس  جمهوري  روسيه  ديروز با صدور فرماني  دولت  اين  كشور به  رياست  ميخاييل  كاسيانف  نخست وزير را بركنار كرد.
به گزارش ايرنا از مسكو پوتين  در يك  پيام  تلويزيوني  كوتاه  گفت : بر اساس  ماده  117 قانون  اساسي  روسيه  تصميم  به  بركناري  دولت  كنوني  اتخاذ شد.وي  افزود: نتيجه  عملكرد دولت  كنوني  را رضايت  بخش  دانسته  و اين  تصميم  در رابطه  با ارزيابي  عملكرد آن اتخاذ نشده  است .رئيس  جمهوري  روسيه  خاطرنشان  ساخت  كه  اين  تصميم  را براي  روشن  ساختن  خط مشي  خود پس  از انتخابات  آتي  رياست  جمهوري  اتخاذ كرده  است .وي  افزود: مردم  روسيه  حق  دارند كه  در مورد تركيب  نهاد عالي  اجرايي  كشور در صورت  انتخاب  مجدد من  به  مقام  رياست  جمهوري  اظهار نظر كنند.
پوتين  تأكيد كرد كه  پيشبرد اصلاحات  و بويژه  در زمينه هاي  اقتصادي  و اجتماعي  به  تركيب  دولت  جديد بستگي  دارد بنا براين  مي توان  از هم  اكنون  در مورد تركيب  نهاد عالي  اجرايي  حكومت  روسيه  كه  بايد بخشي  از مسئوليت  توسعه  كشور را بر عهده  گيرد اظهار نظر و تصميم گيري  كرده  و در انتظار پايان  كارزار انتخاباتي  باقي نماند.
به  گفته  وي  تشكيل  به  موقع  دولت  امكان  گريز از بلاتكليفي  بويژه  درساختارهاي  فدرال  و حفظ كارايي  دولت  براي  پيشبرد اصلاحات  را فراهم  مي سازد.پوتين  افزود: براساس  ماده  111 قانون  اساسي  در نظر دارم  در تاريخ  مشخص شده  نامزد مقام  نخست وزيري  را به  دوما معرفي  كنم .وي  در همين  حال  خاطرنشان  ساخت  كه  به  اعضاي  دولت  كنوني  دستور داده  است  تا به  انجام  وظايف  خود تا زمان  تشكيل  دولت  جديد ادامه  دهند.
رئيس  جمهوري  روسيه  همچنين  ويكتور خريستنكو معاون  اول  نخست  وزير را به  عنوان  كفيل  نخست  وزيري  اين  كشور منصوب  كرد. براساس  ماده  117 قانون  اساسي  روسيه  رئيس  جمهوري  اين  كشور در هر زمان  كه  لازم  بداند مي تواند دولت اين  كشور را بركنار كند.
طبق  ماده  111 اين  قانون  نيز رئيس  جمهوري  روسيه  حداكثر ظرف  دو هفته  پس  از انتخاب  شدن  بايد دولت  جديد را به  دوما «مجلس  شورا» معرفي  كند.
براي  انتخابات  رياست  جمهوري  آتي  روسيه  در 24 اسفند 7 نفر از جمله  ولاديمير پوتين  رئيس  جمهوري  كنوني  ثبت  نام  كرده اند كه  بر اساس  نظرسنجيهاي  صورت  گرفته  پيروزي  پوتين  در آن قطعي  است .