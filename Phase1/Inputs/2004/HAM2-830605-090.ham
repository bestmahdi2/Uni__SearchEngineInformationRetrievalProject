يك دادگاه آمريكايي حكم داد:
حفاظت از كودكان، مغاير موازين حقوق بشر است
دادگاه عالي ايالت واشنگتن با 5 راي مخالف و 4 راي موافق از صدورحكمي مبني بر حمايت كودكان در برابر پرونوگرافي در اينترنت جلوگيري كرد. اين دادگاه تصويب چنين حكمي را مغاير با موازين حقوق بشر تشخيص داد.
اين دادگاه ضمن اعلام حكم خود از طرفين مخالف و موافق با تصويب اين راي خواست كه پس از بررسي هاي مجدد اين طرح دعوي خود را در دادگاهي عادي دنبال كنند. اين دادگاه همچنين به دولت بوش اين فرصت را داد تا از مورد مغايرت اين طرح با اصول حقوق بشر در اين كشور تحقيق و تفحص گسترده اي را به عمل آورد. به گزارشآسوشيتدپرس، قانوني در سال 1998 با عنوان مايت از كودكان در اينترنت> به تصويب رسيد هرگز جنبه كاربردي پيدا نكرد و به اهداف طراحان اين امر جامه عمل نپوشاند. طي اين حكم از تاريخ تصويب اين قانون افراد يا موسساتي كه سهوا يا عمدا به هر نحوي مقدمات دسترسي كودكان بر سايت هاي مخرب اينترنتي را فراهم كنند به پرداخت 50 هزار دلار جريمه نقدي محكوم خواهند شد. طبق اين حكم همچنين از متصديان سايت هاي اينترنتي و همچنين والدين كودكان خردسال خواسته شده بود كه جهت جلوگيري از مراجعه كودكان به سايت هاي مخرب رمزهاي عبوري را براي اين قبيل سايت ها تعيين كنند.
قاضي آنتوني كندي، روز گذشته در خصوص رد اين حكم گفت: عدم تصويب اين قانون بدين معنا نيست كه تدابير امنيتي كه تاكنون در خصوص حفظ كودكان از اين قبيل آسيب هاي اجتماعي اتخاذ شده اند، بايد هرچه سريعتر حذف شوند. بلكه ما اعتقاد داريم ارايه اين روند و اعمال اين قبيل محدوديت ها بسيار موثرتر از تصويب صرف اين قانون است.
وي در ادامه گفت: تحولات سريع در عرصه اينترنت به خصوص نرم افزارهاي مخصوص فيلترينگ بسيار موثرتر از اعمال محدوديت هايي نظير استفاده از رمزهاي مخصوص يا صدور كارت اعتباري جهت ورود به اين قبيل سايت ها است. به طور قطع دادگاه جديد فرصت تازه اي خواهد بود تا همگي بتوانيم با توجه به تكنولوژي جديد بر اين قبيل نگراني ها پايان دهيم.