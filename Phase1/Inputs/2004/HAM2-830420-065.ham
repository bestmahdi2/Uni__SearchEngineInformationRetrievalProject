آيت الله امامي كاشاني: صهيونيست ها و آمريكا تمام ارزش ها را فرو ريخته اند
تهران - خبرگزاري جمهوري اسلامي: آيت الله  امامي كاشاني  در خطبه  دوم  نماز جمعه  ديروز تهران  با اشاره  به  برخي موارد نقض  حقوق  بشر و آزادي  توسط كشورهاي  اروپايي  و آمريكا، گفت : غرب  بااين  عملكرد خود، دم  خروس  را نشان  داده  است .
امام  جمعه  موقت  تهران  تصريح  كرد: صهيونيست ها و كاخ  سفيد آمريكا تمام ارزشها را فروريخته اند.
امامي كاشاني  با اشاره  به  استقبال  گسترده  مردم  استان  همدان  از رهبرمعظم  انقلاب  گفت : اين  استقبال  در حقيقت  به  معناي  تقدير از اسلام ، انقلاب  و رهبري  است .
وي  توصيه هاي  رهبر معظم  انقلاب  در سفر اخيرشان  را بسيار مهم  توصيف  كرد و گفت : ايشان  به  كارگزاران  قواي  سه گانه  توصيه  كردند كه  براي  مردم  كاركنند و به  مردم  هم  توصيه  كردند كه  به  وظيفه  خود عمل  كنند.
امامي كاشاني ، «نااميد كردن  مردم  از نظام  جمهوري  اسلامي » و «تهي  كردن نسل  جوان  از فكر، اخلاق ، ايمان ، شجاعت ، انسانيت  و آزاديخواهي » را ازجمله  برنامه هاي  استكبار و دشمنان  انقلاب  برشمرد و تأكيد كرد كه  جوانان بايد از تقليد از غرب  پرهيز كنند.
امامي كاشاني  با اشاره  به  سفر اخير محمد البرادعي  رئيس  آژانس  بين المللي  انرژي  اتمي به  اسراييل  گفت : البرادعي  به  جاي  اينكه  به  صهيونيستها بگويد شما كارتان  را درست  كنيد، به  بحث  درباره  ايران  پرداخته  است .