اقدامات وزارت ارشاد براي بازسازي بم
احمد مسجد جامعي، وزير فرهنگ و ارشاد اسلامي اقدامات اين وزارتخانه را براي بازسازي شهر بم تشريح كرد و گفت: بعد از فاجعه انساني بم كه بيشترين ابعاد را به خود اختصاص مي دهد مهمترين مسئله اي كه توجه ها را جلب مي كند ابعاد فرهنگي و تاريخي آن است بنابراين در بازسازي هويت فرهنگي و تاريخي اين شهر اولويتهايي را در نظر گرفته ايم.
مسجد جامعي يادآور شد: در مرحله اول بازسازي، آنچه كه به عنوان تاريخ و فرهنگ اين شهر محسوب مي شود، در دستور كار ما قرار گرفته است و در نخستين مرحله رقم 10 ميليارد ريال بر اين منظور اختصاص يافته است.
وي همچنين از آماده سازي طرحي خبر داد كه به موجب آن در مدت 5 سال بتوان شهر بم را براساس نقشه ها و گزارش هاي مكتوب و مصور شهر بازسازي كنيم.مسجد جامعي از ارائه پيشنهاد ساخت و ساز كتابخانه هاي گوناگون توسط ناشران خبر داد و گفت: تاكنون تعاوني ناشران كشور، ناشران قم اعلام كرده اند كه دو كتابخانه خواهند ساخت.