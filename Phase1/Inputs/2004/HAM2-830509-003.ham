جمعه بازار
سينماي ايران
فروش فيلم ها در سينماهاي تهران تا تاريخ 5 مرداد
نام فيلم روز نمايش فروش
مهمان مامان564
معادله 25118
زهر عسل68180
برگ برنده1325
هم نفس57123
جوجه اردك من3846
باج خور5691
شهرزيبا 4063
مصائب مسيح7959
دشت باز294
توضيح: از امروز فيلم «سربازهاي جمعه» ساخته مسعود كيميايي روي پرده رفته است. اكران هم نفس در هفته گذشته با فروش نزديك به 130 ميليون تومان به پايان رسيد. فيلم فخيم زاده فروش متوسطي كرد ولي گفته مي شود اين به فيلم شبكه دو سيما فروخته شده و چيزي در حدود چهار يا پنج قسمت به صورت سريال از اين شبكه پخش خواهد شد.
سكاندار اكران «مهمان مامان» ساخته داريوش مهرجويي است. مهمان مامان در روزهاي معمول هفته بيش از 10 ميليون تومان فروش دارد كه رقم قابل قبولي است. ضمناً فروش شنبه اين فيلم كه بليت سينما نيم بها بوده در حدود 10 ميليون تومان است كه رقمي قابل توجه به نظر مي رسد. اين فيلم هم اكنون در بيش از 20 سينماي تهران در حال اكران است.
«معادله» ساخته ابراهيم وحيدزاده نيز از فروش مناسبي برخوردار است. اين فيلم كه هنوز در 17 سينماي تهران روي پرده است توانسته در حدود 120 ميليون تومان فروش كند. به نظر مي رسد اين فيلم بتواند از مرز 200 ميليون تومان بگذرد. اما «برگ برنده» ساخته سيروس الوند با افت فروش مواجه است.
اين فيلم در هفته دوم نمايشش نتوانست آنطور كه بايد تماشاگران را به خود جذب كند. فروش آخر هفته برگ برنده از 5/2 ميليون تومان فراتر نمي رود. اما از اين هفته يك فيلم خارجي در گروه سينماهاي كودك و نوجوان اكران خواهد شد. «پينوكيو» ساخته روبرتو بنيني به جاي جوجه اردك من، نمايش داده خواهد شد.
- ارقام به ميليون تومان
سينماي جهان
فروش فيلم ها در سينماهاي
ايالات متحده تا تاريخ 23 جولاي



نام فيلم هفته نمايش فروش كل
توضيح: فاتح اين هفته «برتري بورن» محصول يونيورسال و با بازي مت ديمون است. اين فيلم توانست در هفته اول اكران خود دو برابر قسمت نخست اين مجموعه كه دو سال گذشته اكران شد بفروشد. فروش برتري بورن، در حدود 54 ميليون دلار درست دو برابر قسمت اول كه 27 ميليون دلار فروش كرد، بود.
نسخه ارژينال اين فيلم در مجموع 7/121 ميليون دلار فروش كرد. برتري بورن توانسته چهارمين فيلم برتري اكران افتتاحيه در تابستان باشد.
اما شايد شكست خورده اكران اين هفته «زن گربه اي» باشد. اين فيلم با فروشي معادل 17 ميليون دلار در هفته اول در جاي سوم جدول پرفروش ها قرار گرفت. اين فيلم كه 90 ميليون هزينه داشته است به زحمت توانست هزينه هاي ساخت خود را جبران كند.
مكان دوم جدول «من،  روبوت» با بازي ويل اسميت است اين فيلم در هفته دوم اكران خود توانست 22 ميليون فروش كند و مجموع فروش خود را به 95 ميليون دلار برساند. اين فيلم در هفته گذشته حدود 58 درصد از تماشاگران خود را از دست داده است.
اما «اسپايدرمن 2» توانست با 15 ميليون دلار فروش طي چهارمين هفته اكران خود به فروشي در حدود 330 ميليون دلار دست يابد. «فارنهايت
11/9» نيز با پنج ميليون دلار فروش توانست اولين فيلم مستندي باشد كه از مرز 100 ميليون دلار مي گذرد. اين فيلم حدود 104 ميليون دلار فروش كرد و اين هفته در جاي هفتم جدول قرار گرفت.
اما «شرك 2» با فروش 4/2 ميليون دلاري اش توانست مجموع فروش خود را به 430 ميليون دلار برساند و با چند پله صعود به جايگاه دهم باز گردد. اين فيلم به زودي به ركورد 431 ميليون دلاري چهارمين فيلم پرفروش آمريكا يعني «جنگ هاي ستاره اي، اپيزود يك تهديد شبح» دست خواهد يافت.
- ارقام به ميليون دلار