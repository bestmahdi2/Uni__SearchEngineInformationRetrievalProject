با تأخير ده ساله مجمع عمومي سازمان منطقه آزاد كيش تشكيل شد
گروه اقتصادي: انتشار خبر تشكيل نخستين جلسه مجمع عمومي سازمان منطقه آزاد كيش با تأخير ده ساله از عدم توجه دست اندركاران به اجراي قانون تشكيل مناطق آزاد حكايت دارد.
مجمع عمومي در واقع بالاترين مرجع تصميم گيري در سازمان هاست و تعيين تكليف بسياري از امور جاري اين سازمان برعهده مجمع عمومي است.
در گزارشي كه از سوي روابط عمومي سازمان منطقه آزاد كيش منتشر شده، اشاره اي به وظايف اين مجمع و مشكلات ناشي از تأخير ده ساله تشكيل آن نشده است.
براساس اين گزارش، در نخستين جلسه اين مجمع كه به رياست دكتر عارف معاون اول رئيس جمهوري و با حضور وزراي عضو تشكيل شد، حسابهاي مالي سال 81 سازمان منطقه آزاد كيش بررسي و تصويب شد.
براساس اين گزارش، دكتر عارف در اين جلسه دستور داده است كه دومين نشست مجمع عمومي حساب هاي مالي سال 82 مورد رسيدگي قرار گيرد، قرار است دومين جلسه مجمع عمومي تا پايان شهريور ماه سال جاري برگزار  شود.