هوا
عينك آفتابي
عينك آفتابي، يك بطري آب معدني و درك مفهوم خرداد؛ امروز هوا آفتابي است. اگرنور خورشيد اجازه بدهد، وقتي كه دستانتان را بالاي چشم بگذاريد و به آسمان نگاه كنيد، حتي يك تكه ابر سياه يا چه فرق مي كند، سفيد هم نمي بينيد.
اصولا از آنجايي كه ما آدم ها به چيزهايي كه داريم راضي نيستيم، براي ابرهاي آسمان دلتنگي مي كنيم اما چاره اي نيست؛ بهار به پايان نزديك مي شود و تابستان از راه مي رسد. بگذريم از اين دلسوزي براي ابرها، ما بايد طبق معمول واقع بين باشيم و فكري به حال امروز خودمان بكنيم. راستش يك روز آفتابي و داغ، تنها براي كساني زيبا است كه پشت پنجره خانه زير باد كولر نشسته اند و از نگاه كردن به آسمان آبي لذت مي برند. امروز دماي هواي تهران در بهترين شرايط از 19 درجه سانتي گراد پايين تر نمي آيد و در بالاترين دما هم به 31 درجه سانتي گراد مي رسد. گريزي از گرماي هوا نيست. لااقل به عينك آفتابي و خوش تيپي اش دلخوش باشيد.