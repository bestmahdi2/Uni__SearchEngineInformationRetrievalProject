طرح مكانيزه سينماها به تعويق افتاد
سخنگوي  انجمن  سينماداران ، عدم  ترخيص  رايانه هاي  مربوط به  سينماها درگمرك  را از عوامل  تعويق  اجراي  طرح  فروش  مكانيزه  بليت  عنوان  كرد.
شوراي  صنفي  نمايش  فيلم  پيشتراعلام  كرده  بود كه  سينماهايي  كه  تا پايان خردادماه  به  تجهيزات  فروش  مكانيزه  بليت  مجهز نشوند، در جدول  اكران  فيلم قرار نمي گيرند.
فرشيد موتمني آذر بدون  اشاره  به  علت  عدم  ترخيص  رايانه هابه   ايرنا گفت : سيستم  نرم  افزاري  فروش  مكانيزه  بليت سينماها آماده  است  و به  محض  دريافت  رايانه ها اين  طرح  در سالن ها اجرامي شود.
عضو شوراي  مركزي  انجمن  سينماداران  ابراز اميدواري  كرد كه  با فراهم  شدن امكانات ، فروش  مكانيزه  بليت  در سينماها تا اواسط تابستان  آغاز شود.
وي  همچنين  به  طرح  قيمت  شناور بليت  سينماها اشاره  كرد وافزود: اجراي  اين برنامه  همچون  فروش  بليت  نيم بها به  جذب  مخاطب  كمك  مي كند.
خانه  سينما ازابتداي  سال  82 و به  منظور حضور پررنگتر مخاطبان  درسينماها و زمينه  اجراي  آزاد نمايش  فيلم  طرح  فروش  بليت  نيم  بها را اجرا كرد وطرح  شناورسازي  قيمت  بليت  نيز به  تازگي  توسط اداره  كل  نظارت  و ارزشيابي  در حال بررسي است.