«علي اصغر بذري» ستاره كشتي ايران در كانادا
تيم كشتي آزاد ايران قهرمان جام گلف كانادا شد
خبرنگار همشهري: امتياز بزرگ حضور كشتي گيران تيم دانشگاه آزاد اسلامي در رقابت هاي بين المللي گلف كانادا رويارويي نفرات اعزامي با ستارگان طراز اول كشتي جهان از كشور كوبا بود. با وجود حضور ستارگان بزرگ كشتي جهان تيم ايران با درخشش جوانان خود به مقام قهرماني رسيد.در ميان اعضاي تيم ايران «علي اصغر بذري» كشتي گير 66 كيلويي تيم كشورمان شايسته ترين بود. او ضمن كسب مدال طلاي اين وزن در مرحله نيمه نهايي «پدرو روندون» ملي پوش تيم كوبا را با نتيجه(2-3)شكست داد. بذري در مسابقه هاي جام جهاني 2004 باكو به اين حريف خود باخته بود.



حميد سيفي كشتي گير 96 كيلويي تيم ايران هم در اين مسابقه ها صاحب گردن آويز طلا شد.
مجيد رودباري در فينال وزن 55 كيلوگرم(2-3)به رنه مونتري كوبايي باخت.
پژمان درستكار در ديدار پاياني وزن 84 كيلوگرم مقابل خوئل رومري كوبايي(0-4)تسليم شد و محمد هادي پورعليجان هم در ديدار آخر وزن 120 كيلوگرم شكست(0-4)را مقابل آلكسيس رودريگز كوبايي پذيرا شد. جدال هادي حبيبي و دانيل ايگالي قهرمان سابق جهان از كانادا در ديدار رده بندي وزن 74 كيلوگرم هم(0-4)به سود حبيبي به پايان رسيد.