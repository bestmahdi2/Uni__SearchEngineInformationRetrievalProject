خبر كوتاه
* با موافقت وزارت صنايع براي افزايش ظرفيت توليد فولاد به 2/2 ميليون تن، استان يزد تا پايان برنامه پنج ساله چهارم به قطب فولاد كشور مبدل مي شود.
* ايرنا: معاون پشتيباني و تجهيز شبكه ترويج وزارت جهاد كشاورزي گفت: بيش از هفت هزار نفر از دانش آموختگان رشته كشاورزي و منابع طبيعي جذب طرح سربازان سازندگي شده اند.
* ايلنا: با خاتمه لايروبي اسكله اختصاصي منطقه ويژه اقتصادي پتروشيمي بندر امام خميني(ره)اين اسكله آماده بهره برداري شد.
* مهر: واحدهاي فولادسازي كشور از ابتداي سال تا پايان آبان ماه سال جاري بيش از پنج ميليون و 270 هزار تن فولاد توليد كردند.
* موج: هياتي از بورس فلزات لندن براي آموزش كارگزاران بورس فلزات به ايران سفر مي كنند.
* ايلنا: با هماهنگي وزارت جهاد كشاورزي و سازمان مديريت و برنامه ريزي و اختصاص رديف بودجه، خسارات كيلكاكاران پرداخت و ناوگان صيادي تعديل مي شود.