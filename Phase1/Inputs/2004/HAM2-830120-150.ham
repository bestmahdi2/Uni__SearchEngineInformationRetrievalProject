وزارت امور خارجه:
هشدارها جدي است - به عراق نرويد
سخنگوي وزارت امورخارجه با اشاره به كشته شدن تعدادي از هموطنانمان در ناآراميهاي ديروز عراق تأكيد كرد با توجه به اوضاع ناپايدار و بحراني عراق زائران عتبات عاليات به اخطارهاي مكرر مسئولان توجه و از سفر به عراق خودداري كنند.
حميدرضا آصفي در مصاحبه با واحد مركزي خبر در خصوص اقدامات وزارت امور خارجه در حوادث اخير اظهار داشت: از ابتداي بحران تاكنون مسئولان وزارت امور خارجه اقدامات گسترده اي را انجام داده اند از جمله گفتگوهاي وزير خارجه با دبير كل سازمان ملل و وزير امورخارجه ايتاليا كه در اين گفتگوها توجه آنها به مراقبت جدي از زائران كشورها كه به عراق سفر كرده اند جلب شد تا شرايط از كنترل خارج نشود و تأكيد شد با خشونت، بازداشت، ارعاب و تهديد مردم عراق نمي توان شرايط را آرام نگه داشت.
در ناآرامي هاي ديروز عراق 4 يا 5 زائر ايراني به همراه 3 زائر عراقي كشته شدند.