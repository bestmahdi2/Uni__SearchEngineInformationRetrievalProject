دكه
سرنوشت در اوهايو
مهمترين اخبار روز چهارشنبه نتايج انتخابات آمريكا و همچنين درگذشت شيخ زايد آل نهيان بود.اكثر روزنامه هاي آمريكايي خبر اول خود را به شركت مردم در انتخابات اختصاص داده اند. لس آنجلس تايمز نوشته است: ممكن است همه چيز به اوهايو مربوط شود كه البته همين طور هم شد و سرنوشت انتخابات به ايالت اوهايو مربوط شد.روزنامه سان مي نويسد: باز هم رقابت نزديك بوش 51 درصد و كري 48 درصد آرا را به خود اختصاص داده اند. اما همه چيز به اوهايو بستگي دارد. روزنامه سانفرانسيسكو كورنيكل هم نوشته: بوش جلوتر است. و همچنين در تيترهاي ديگر به شركت مردم در انتخابات در اولين ساعات راي گيري اشاره دارد.اما روزنامه الشرق الاوسط چاپ لندن و اكثر روزنامه هاي عربي تيتر اول خود را به درگذشت شيخ زايد آل نهيان، رئيس امارات متحده عربي اختصاص داده اند. الشرق الاوسط هم فقط يك تيتر دارد و آن درگذشت حكيم عرب است.