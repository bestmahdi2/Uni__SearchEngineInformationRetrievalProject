مدير كل دفتر اقتصاد كلان سازمان مديريت و برنامه ريزي:
جلسات بررسي برنامه چهارم با تفاهم خوب ميان نمايندگان دولت و مجلس پيش مي رود
در چهار جلسه براي بررسي موارد مورد ابهام لايحه برنامه چهارم 33 مورد از 112 مورد بررسي شد.
محمد كردبچه - مدير كل دفتر اقتصاد كلان سازمان مديريت و برنامه ريزي كشور در گفت وگو با(ايسنا)، درباره تصميمات مجلس و نمايندگان دولت روي موارد ابهام لايحه برنامه چهارم مورد نظر شوراي نگهبان گفت: «دوشنبه و سه شنبه هفته گذشته(پانزدهم و شانزدهم تيرماه)جلسه اي تشكيل شد كه در اين جلسه موارد ابهام تا ماده هفت بررسي شد. ماده هاي(1)و(3)در جلسه روز دوشنبه و مواد(7)و(8)در جلسات روز سه شنبه بررسي شد.»
كردبچه با بيان اينكه در اين جلسات نمايندگان شوراي نگهبان، سازمان مديريت و برنامه ريزي كشور و نمايندگان مجلس حضور داشتند تصريح كرد: «روز دوشنبه(بيست و دوم تيرماه)دو جلسه ديگر از ساعت 14 تا 17 تشكيل شد. در اين جلسات باقي مواد نيز بررسي شد.»
وي از بررسي موارد ابهام شوراي نگهبان از ماده 9 تا 35 در جلسه روز دوشنبه در كميسيون خبر داد و گفت: «مجموعا از نظر ايراداتي كه شوراي نگهبان گرفته بود براي 33 مورد بررسي و تصميم گيري شد و در مورد تمامي آنها به تفاهم رسيدند.»