خبرهاي فوتبال جهان
متسو و تروسيه نامزد سرمربيگري تيم ملي مصر
گروه ورزشي: برونو متسو و فيليپ  تروسيه  دو مربي  فرانسوي  براي  مربيگري  تيـــم  ملي  فوتبال  مصر و جانشيني  محسن  صالح  مربي  مستعفي  اين  تيم  در نظر گرفته  شده اند.
به  گزارش  خبرگزاري  فرانسه  از قاهره ، مطبوعات  مصر با درج  اين  خبر در شماره هاي  روزهاي  اخير خود همچنين  از كارلوس  كابرال  مربي  برزيلي  سابق  تيم  الزمالك  مصر به  عنوان  يكي  از نامزدها نام  برده اند.
حذف  مصر در دور اول  مسابقات  دليل  استعفاي  مربي  و دستيارانش  بود.
اتحاديه  فوتبال  مصر اعلام  كرده  كه  تصميم  به  استخدام  مربي  خارجي  دارد و قصد ندارد تا زمان  تعيين  اين  مربي  از وجود مربي  داخلي  براي  اين  تيم  استفاده  كند.
مصر به  زودي  در مسابقات  مقدماتي  جام  جهاني  2006 شركت  خواهد كرد.
برونو متسو سابقا مربي  تيم  ملي  سنگال  بود و آن  را تا مرحله  يك  چهارم  نهايي  مسابقات  فوتبال  جام  جهاني  2002 سوق  داد. وي  امروز مربي  تيم  العين  امارات  است .
فيليپ  تروسيه  اكنون سرمربي  تيم  ملي  قطر است 
ادو وكات تمديد كرد
ساكرايج - «ديك ادووكات» سرمربي تيم ملي فوتبال هلند قرارداد خود را تا سال 2006 با فدراسيون فوتبال اين كشور تمديد كرد.
«هنك كسلر» رئيس فدراسيون فوتبال هلند در اين زمينه اظهارداشت: اين فدراسيون از عملكرد ادووكات در دوران مربيگري در تيم ملي هلند رضايت دارد.