رئيس سابق موساد:
هدف گرفتن غيرنظاميان، سياست راهبردي اسرائيل است
به  اعتراف  برخي  مقام هاي  امنيتي  رژيم  صهيونيستي ، اسراييل  نخستين  رژيم خاورميانه  است  كه  براي  هدف  گرفتن  غير نظاميان  فلسطيني  و غيرفلسطيني  بارهابه  عمليات  تروريستي  و انفجاري  دست  زده  است .به گزارش ايرنا «بنيامين  جولي» رئيس  سازمان  جاسوسي  رژيم  اشغالگر قدس  «موساد» در دهه 1950 ميلادي  ديروز به  شبكه  تلويزيوني  اين  رژيم  گفت : در دوران  تصدي رياست  بر سازمان  موساد با هدف  ايجاد ناامني  داخلي  و جلوگيري  از ملي  شدن كانال  سوئز در مصر، هفت  عضو امنيتي اين  سازمان  را مامور اجراي  عمليات  بمب گذاري  در قاهره  كردم .وي  افزود: من  پيش  از مرگ  تصميم  به  بازگو كردن  اين  حقيقت  گرفته ام  كه «بنحاس  لافون» نخست  وزير وقت  اسراييل  دستور اين  كار را داد تا اين  گونه وانمود شود كه  مصر به  لحاظ امنيت  داخلي ، كشور بي ثباتي  است .
جولي  اضافه  كرد: در ديدار با بنحاس  او به  من  گفت  بايد براي  اجراي  اين عمليات  از يهوديان  مصري  استفاده  كرد از اينرو برخي  از آنان  شناسايي  و پس از سازماندهي  و آموزش  لازم  در اسراييل  براي  اجراي  عمليات  انفجاري  به  قاهره اعزام  شدند.
از سوي ديگر نايف حواتمه دبيركل جبهه دموكراتيك براي آزادي فلسطين اعلام كرد كه رژيم صهيونيستي و به دنبال سياست هاي شكست خورده خود در منطقه قصد دارد اردن و مصر را در باتلاق بحران خاورميانه شريك سازد.حواتمه در گفت و گو با خبرنگار ايرنا تصريح كرد، شارون با ارائه طرح هاي فريبكارانه خود در مورد عقب نشيني يكجانبه از غزه و واگذاري امنيت اين منطقه به كشورهاي اردن و مصر عملاً اين دو كشور را مسئول عواقب پيش بيني نشده آن نمايد.
در همين حال مفتي اعظم بيت المقدس روز جمعه با صدور فتوايي، فلسطينيان را از كمك به اسرائيل در ساخت ديوار امنيتي در منطقه كرانه باختري منع كرد.