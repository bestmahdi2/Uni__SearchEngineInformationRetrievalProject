دانشگاه مك گيل جذاب ترين دانشگاه آمريكاي شمالي
دانشگاه مك گيل در مونترال كانادا از دانشگاه هاي بين المللي است كه سرمايه گذاري چشمگيري روي جذب دانشجويان خارجي انجام مي دهد. اين دانشگاه  را يكي از جذاب ترين دانشگاه هاي آمريكاي شمالي مي خوانند. اين دانشگاه رشته هاي متفاوتي همچون، علوم كشاورزي و محيط زيست، معماري، هنر،  آموزش، مهندسي، محيط زيست، مديريت، موسيقي،  پرستاري، مطالعات ديني، علوم(از جمله علوم كامپيوتر)و كارهاي اجتماعي دارد.
اين دانشگاه به متقاضيان خود توصيه مي كند كه از طريق وب سايت و پست الكترونيك براي پذيرش در آن اقدام كنند. در غير اين صورت مدارك مورد نياز به همراه 60 دلار كه هزينه اي غيرقابل برگشت است از طريق پست به نشاني دانشگاه فرستاده مي شود.
مدارك مورد نياز براي همه متقاضيان فرم ثبت نام(ارائه شده در سايت دانشگاه)، فرم مربوط به اشتغال و تجربه آموزشي و مدارك مربوط به سوابق تحصيلي( كه مستقيماً از طريق مركز تحصيل متقاضي بايد ارسال شود)است و مدرك زبان انگليسي است.
متقاضيان در فرم تقاضاي ورود به دانشگاه دو رشته را مي توانند انتخاب كنند.
رشته هاي اين دانشگاه بسيار گسترده است، به طوريكه مثلاً در رشته آموزش، متقاضيان مي توانند حوزه هاي آموزشي انگليسي، رياضيات، علوم اجتماعي، تاريخ و شهروندي، شيمي، زيست و فيزيك را انتخاب كنند. يا رشته مهندسي شامل بخش هاي گسترده اي چون شيمي، عمران، الكترونيك، مواد، مكانيك، معدن، نرم افزار و معماري است.
پذيرش در دانشگاه مك گيل رقابتي است و در سال هاي اخير در رشته هاي معماري، هنر، كامپيوتر، مهندسي برق، مكانيك و نرم افزار، مديريت، فيزيوتراپي، ميكروبيولوژي و مصونيت شناسي اين رقابت بسيار سخت و نزديك بوده است. علاوه بر نمرات متقاضيان و سوابق تحصيلي آنها تعداد متقاضيان براي يك رشته تحصيلي در رقابت بسيار مؤثر است.
معيار گزينش دانشجويان خارجي
معيار گزينش دانشجويان خارجي در دانشگاه مك گيل در حقيقت رتبه سوابق تحصيلي دوره دبيرستان است كه در اين ميان توجه ويژه معطوف به نمرات دروسي مي شود كه بيشتر با رشته انتخابي متقاضي در دانشگاه مرتبط باشد. از متقاضياني كه در اين مرحله مورد قبول واقع شده اند خواسته مي شود نسخه اي از مدارك تحصيلي خود را به آدرس دانشگاه ارسال كنند.
حداقل معيار پذيرش،  سه نمره الف است كه حداقل دو نمره آن به دروس مرتبط با رشته انتخابي متقاضي مربوط شود. البته رشته هاي پرطرفدار نمراتي بالاتر را مي طلبند.
مك گيل همچنين دانشجوياني را كه قصد تغيير رشته يا تغيير دانشگاه خود را در ديگر كشورهاي دنيا دارند، مي پذيرد. در اين مورد، سوابق تحصيلي دانشجو در دانشگاه خود معيار پذيرش متقاضي است.
علاوه برموارد ذكر شده، متقاضيان(به غير از رشته موسيقي)، بايد علاوه بر ارائه نمرات دروس دبيرستان يا دانشگاه، شرحي از شيوه آموزش خود در اين دروس و همچنين نام كتاب هاي درسي شان را ارائه كنند.
مدرك زبان انگليسي



اكثر دروس در دانشگاه مك گيل به زبان انگليسي تدريس مي شود. متقاضيان بايد مدركي ارائه كنند كه حاكي از مهارت آنها در زبان انگليسي باشد. البته موارد زير نيازي به ارائه مدرك ندارند:كساني كه زبان مادري شان انگليسي است، در كانادا درس خوانده اند، پنج سال در كشوري انگليسي يا فرانسوي زبان تحصيل كرده اند، يا در رشته اي به زبان انگليسي تحصيل كرده اند.
انجمن هاي وابسته به مك گيل
انجمن پيشگيري از سرطان، انجمن زنان و انجمن محيط زيست از جمله انجمن هاي وابسته به دانشگاه مك گيل است كه نشست هايي مرتب با اعلام قبلي از طريق سايت اينترنتي دانشگاه برگزار مي كند و اعضاي اين انجمن فقط به دانشگاهيان محدود نمي شوند.
خدمات دانشجويي
با هدف جذب بيشتر دانشجويان دانشگاه و مشاركت پذيرتر كردن آنها كه از اهداف دانشگاه مك گيل اعلام شده است،اين دانشگاه خدماتي را خارج از چارچوب رسمي درس و دانشگاه ارائه مي كند. اداره وام دهي و خدمات دانشجويي، دفتر امور دانشجويان ترم اول و اداره كاريابي دانشجويان از جمله اين خدمات است.
يكي از اين خدمات مخصوص دانشجويان خارجي است. هدف از اين اداره ويژه، تسهيل ارتباط دانشجويان خارجي با دانشگاه و رفع مشكلات احتمالي آنهاست. مشاور ويژه دانشجويان خارجي نيز از ديگر عنوان هايي است كه به طور خاص مسئوليت رسيدگي به امور اين دانشجويان را به عهده دارد.
انجمن والدين مك گيل
اين انجمن كه سايت اينترنتي مخصوص به خود را دارد در حقيقت با هدف حفظ تماس و ارتباط دانشگاه با والدين دانشجويان مك گيل تأسيس شده است.
سايت اينترنتي اين انجمن والدين را با خدمات و زير و بم دانشگاه آشنا مي كند و به سئوالات آنها در زمينه هاي مختلف پاسخ مي دهد. اين انجمن در سال 1963 تأسيس شد.همه والدين و حتي پدربزرگ و مادربزرگ هاي دانشجويان مك گيل به طور خودكار عضو اين انجمن خواهند بود.
تلفن: 5143984455
نشاني پستي:
845 serbrooke street west
montreal,quebec
h3a 2t5
متقاضيان مي توانند با استفاده از سايت اينترنتي زير براي ورود به اين دانشگاه اقدام كنند.
www.mcgill.ca/applying
بعد از استفاده از فرم هاي مخصوص تقاضا و ثبت نام در اين سايت و ارسال آنها نتيجه از سوي دفتر پذيرش و گزينش دانشجو و از طريق اي ميل به اطلاع متقاضيان مي رسد.
ديگر نشاني هاي اينترنتي دانشگاه:
www.mcgill.ca/conted
www.mcgill.ca/dentistry
www.mcgill.ca/gps
www. law.mcgill.ca
www. medicine.mcgill.ca