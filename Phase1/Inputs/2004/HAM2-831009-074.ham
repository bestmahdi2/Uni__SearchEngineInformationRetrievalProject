يك فوريت طرح «تسهيلات ازدواج جوانان» تصويب شد
ايسنا: يك فوريت طرح تسهيلات ازدواج جوانان امروز در جلسه علني مجلس شوراي اسلامي به تصويب رسيد.
جواد آرين منش، نايب رييس كميسيون فرهنگي مجلس در بيان فوريت اين طرح اظهار داشت: كميسيون فرهنگي به منظور اجراي اصل دهم قانون اساسي و به منظور صيانت از كيان خانواده در جهت تسهيل تشكيل خانواده با همكاري مركز پژوهش ها اين طرح را تهيه و تقديم مجلس كرده است.
در اين طرح دولت مكلف است در زمينه توانمندسازي جوانان و زوج هاي جوان براي تشكيل خانواده صندوق اندوخته جوانان را ايجاد كند و اساسنامه آن را به تصويب مجلس برساند.
حسن سليماني نماينده مردم كنگاور در مخالفت با اين طرح گفت: در اين طرح تعيين مهريه برعهده سردفتران گذاشته شده است و اين موضوع خلاف شرع مي باشد.
زماني نماينده ملاير نيز در موافقت با اين طرح به ارائه ديدگاههاي خود پرداخت و گفت: اگر فكر و ذكر ما جوانان باشد بايد با تصويب اين طرح يك حركت انقلابي انجام دهيم.
در نهايت يك فوريت اين طرح به تصويب نمايندگان رسيد.