نكته
مولتي ويتامين ها حامي بدن در مقابل ايدز
تحقيقات جديد نشان مي دهد مصرف «مولتي ويتامين ها» مخصوصاً در زنان، عامل مؤثري براي كاهش خطر ابتلا به ايدز(aids)و افزايش طول عمر مبتلايان به ايدز است.
نزديك به چهل ميليون نفر در جهان به ويروس ايدز آلوده هستند. اين ويروس با تأثير بر روي سيستم ايمني بدن و كاهش توانايي مقابله آن با عوامل بيماري زا فرد را مستعد ابتلا به انواع بيماري ها و عفونت ها كرده و در نهايت موجب مرگ انسان مي شود. اين ويروس مانند ديگر ويروس ها نبوده و از اين رو هر ساله جان بسياري را مي گيرد. بنابراين محققين همواره در جستجوي راهي براي جلوگيري از ابتلا به ايدز و يا افزايش طول عمر بيماران مبتلا هستند.
محققين دانشگاه علوم پزشكي سياتل آمريكا، 1078 زن مبتلا به ايدز را انتخاب كرده و آنها را در چهار گروه و تحت چهار رژيم غذايي مختلف به مدت 71 ماه قرار دادند. گروه اول روزانه 5 هزار iu ويتامين a و 30 ميلي گرم بتا كاروتن دريافت كردند. گروه دوم، روزانه مقدار مشخصي مولتي ويتامين شامل 20 ميلي گرم ريبوفلاوين، 100 ميلي گرم نياسين، 25 ميلي گرم ويتامين b6، 50 ميكروگرم ويتامين b12، 800 ميكروگرم اسيد فوليك، 500 ميلي گرم ويتامين c و 30 iu ويتامين e دريافت كردند. گروه سوم مخلوطي از ويتامين a و بتاكاروتن به همراه مولتي ويتامين هاي گروه دوم و گروه چهارم تحت رژيم غذايي معمولي بدون مصرف دارو يا مكمل غذايي قرار گرفتند.
پس از گذشت مدت مقرر(71 ماه)به نتايج جالبي دست يافتند. روند پيشرفت بيماري در زناني كه فقط مولتي ويتامين دريافت كرده بودند(گروه دوم)، 59 درصد كمتر از گروه چهارم و 29 درصد كمتر از گروه اول و دوم گزارش شد. از سوي ديگر در زنان گروه دوم(تحت رژيم غذايي با مولتي ويتامين)؛ دستگاه ايمني بدن فعال تر بوده و تعداد سلول هاي t (t-cells)بيشتر گزارش شد. از سوي ديگر ميزان ويروس ايدز در خون آنها به طور چشمگيري كمتر از گروه چهارم بود.
در زنان گروه اول و سوم، روند رشد بيماري چندان تفاوتي با گروه چهارم نداشت و تنها تفاوتي اندك آن هم به ميزان 7 درصد گزارش شد.
محققين با بررسي اين نتايج دريافتند «مولتي ويتامين ها» به عنوان مكمل هاي غذايي تأثير بسزايي در جلوگيري از پيشرفت بيماري ايدز داشته و مي توانند به طور چشمگيري به طول عمر بيمار بيفزايند. اما بتاكاروتن و ويتامين a نه فقط تأثير چنداني نداشتند بلكه شايد مانعي براي عملكرد مولتي ويتامين ها نيز محسوب شوند.
بنابراين پزشكان مصرف روزانه مولتي ويتامين ها در بيماران مبتلا به ايدز را توصيه مي كنند. آنها معتقدند مصرف مولتي ويتامين ها در افراد سالم نيز عامل مهمي در جلوگيري از ابتلا به ايدز است. از اين رو مصرف روزانه مولتي ويتامين ها از طريق مصرف مواد غذايي تازه و با تجويز پزشك به صورت شربت هاي خوراكي براي همه افراد در هر رده سني توصيه شده و حذف ميوه و سبزي از سبد غذايي خانواده، به عنوان يكي از مهم ترين منبع ويتامين ها خطرناك است.
مهتاب.ص.خسروشاهي