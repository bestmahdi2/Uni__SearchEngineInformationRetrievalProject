واژگان پايه فارسي دانش آموزان دوره ابتدايي شناسايي شد
گروه علمي فرهنگي: يافته هاي  پژوهشي  يك  بانوي  محقق  ايراني  سبب  شناسايي  و تدوين  طرح شناسايي  واژگان  پايه  دانش  آموزان  در دوره  ابتدايي  شد.
دكتر «سيمين  نعمت زاده » پژوهشگر و عضو هيأت  علمي دانشگاه  الزهرا روز گذشته  در بيست  و هشتمين  نشست  دفتر طرح هاي  ملي  و كتاب  ماه  علوم  اجتماعي  به  معرفي  واژگان  شناسايي  شده  پايه  دانش آموزان  ايراني  در دوره  ابتدايي  پرداخت . اين  زبان شناس  كه  اجراي  طرح  پژوهشي  مذكور را نيز بر عهده  داشت  در نشست  فوق  ضمن  تبيين  ضرورت  انجام  تحقيق ، مراحل  تدوين  طرح ، نحوه  اجرا و يافته هاي  آن  را شرح  داد. به گفته  اين  پژوهشگر، اين  طرح  به  مجامع  بين المللي  از جمله  سازمان يونسكو(سازمان  فرهنگي ، علمي ، آموزشي  ملل  متحد)و يونيسف (صندوق  كودكان  ملل  متحد)نيز معرفي  شده است . دكتر نعمت  زاده  گفت : سازمان  پژوهش  و برنامه ريزي  آموزشي  براي  بهبود كيفيت  كتاب هاي  درسي  به  ويژه  زبان  بكار رفته  در آنها در سال  1379 به  اين نتيجه  رسيد كه  واژه هاي  موجود در كتاب هاي  درسي  در مواردي  مناسب  نيستند.
به گفته  اين  پژوهشگر، پس  از تشخيص  اين  مشكل  براي  يافتن  واژه هاي  مناسب  براي  دانش  آموزان  به  ويژه  در مقطع  ابتدايي ، طرح  شناسايي  واژگان  پايه  دانش آموزان  با همكاري  دانشگاه  الزهرا تدوين  شد.