وزير دفاع: براي اقدام متقابل عليه اسرائيل آماده ايم
وزير دفاع و پشتيباني نيروهاي مسلح گفت: ايران از عمليات تاكتيكي رژيم صهيونيستي مرعوب نخواهد شد. ما ظرفيت مقاومت در برابر ضربه اول اسراييل را داريم. بعد از آن ناچار خواهيم بود تا عمليات انتقامي خود را در سطح فراگير و پراكنده اي انجام دهيم. ما براي اقدام متقابل آماده ايم.پادگان آنها پراز باروت وكاملا آسيب پذير است.امير دريابان علي شمخاني در گفت وگو با ايسنا در خصوص تهديدات اسرائيل عليه برنامه هاي صلح آميز هسته اي ايران اظهار داشت: تجربه هشت سال جنگ تحميلي نشان داد كه ما داراي آمادگي لازم براي مقاومت هستيم. ما دشمن را در هيچ شرايطي رها نخواهيم كرد. اما اين امر به مثابه انفعال ما در برابر تهديدات محسوب نمي شود. به اين ترتيب اسرائيلي ها مي توانند از اينكه ايران را تهديد مي كنند خوشحال باشند. اما به دليل آنكه بايد هزينه سنگيني پرداخت كنند، مطمئناً تهديدات خود را هيچ گاه جدي نمي گيرند، ما براي اقدام متقابل آماده ايم.شمخاني در ادامه گفت وگو با  ايسنا، در پاسخ به اظهارات وزير دفاع انگليس مبني بر اينكه قايق هاي انگليسي به زور وارد آبهاي ايران شده اند، گفت: بيان چنين اظهاراتي با آنچه كه مقامات دفاعي آن كشور در مقاطع زماني ديگري مطرح كرده اند متفاوت است.شمخاني با بيان  اينكه  اين گونه اظهارات وزير دفاع انگليس را فاقد هرگونه پشتوانه مي دانيم، افزود: اظهارات آنان با شواهد فعاليت هايي كه نظاميان انگليسي انجام داده بودند، مغايرت دارد. ما حاضريم در برابر اظهارات آنان سكوت كنيم تا بحران حضور انگليس در خليج فارس بازسازي و ترميم گردد.