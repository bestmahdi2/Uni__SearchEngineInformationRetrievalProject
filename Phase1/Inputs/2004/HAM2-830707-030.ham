پرده
13 گربه روي شيرواني
از سينماهاي تهران خبر مي  رسد كه فيلم 13 گربه روي شيرواني از ساخته هاي علي عبدالعلي زاده كه محمدرضا گلزار و محمدرضا شريفي نيا در آن ايفاي نقش مي  كنند با اكران 14 سينما براي نمايش بالاترين تعداد سالن را در ميان ساير فيلم هاي حال حاضر روي پرده، به خود اختصاص داده است.بعد از اين فيلم، اشك سرما و دوشيزه با اكران در 9 سينماي شهر در رتبه دوم قرار دارند. اما مكان سوم را فيلم قلب هاي ناآرام با اكران در 7 سينما به خود اختصاص داده است. آخرين ساخته رسول ملاقلي پور با نام مزرعه پدري در 6 سينماي تهران در حال اكران است.
در خصوص فيلم ميهمان مامان ساخته داريوش مهرجويي نيز بايد خدمتتان عرض كنيم كه اين فيلم در آخرين روزهاي اكران خود است و هم اكنون تنها در 4 سينما مي  توانيد اين فيلم را تماشا كنيد. اين فيلم پس از مارمولك و كما در سال جاري پرفروش ترين فيلم بوده است. هر چند كه دستفروشان، همچنان در مترو و خيابان هاي مختلف شهر به فروش كپي غيرمجاز سي دي اين فيلم مي  پردازند.فيلم سربازان جمعه و گاوخوني هم هر كدام در يك سينما در مكان  آخر قرار دارند. فيلم بيل را بكش را هم مي  توانيد در سينما كريستال ببينيد.