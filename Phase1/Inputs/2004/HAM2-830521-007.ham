40 دستگاه آمبولانس جديد
قبلا هم خبر داده بوديم كه اورژانس كشور با كمبود آمبولانس مواجه است. حالا يك هزار و 800 آمبولانس را وارد كردند كه فعلا از اين تعداد 40 دستگاه ترخيص شده است.در حاليكه وزير بهداشت، درمان و آموزش پزشكي از ورود يك هزار و 800 دستگاه آمبولانس به ناوگان ترابري - كه از اين تعداد 40 دستگاه آمبولانس از گمرك ترخيص و وارد كشور شده - خبر مي  دهد، رئيس اورژانس كشور تاكيد مي كند كه «كيفيت» و «استاندارد بودن» اين آمبولانس ها بايد مدنظر قرار گيرند.
دكتر شهرام علمداري رئيس اورژانس كشور در اين باره مي گويد: «از آنجا كه آمبولانس ها همانند خودروهاي سواري نيستند كه از كاركرد پايين برخوردار باشند، وجود خدمات پس از فروش در سراسر كشور براي تعمير خرابي احتمالي ضروري است.