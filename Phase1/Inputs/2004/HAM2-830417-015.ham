پلمب مدارس استيجاري
مدارس اجاره اي رفته رفته به يكي از معضلات عمده اداره آموزش و پرورش تهران تبديل مي شوند و اينكه چرا هيچ گوش شنوايي درباره آنها وجود ندارد جاي بسي تعجب است. از منطقه 13 تهران خبر مي رسد كه دو دبستان به نام هاي ابن سينا و صادقيه پلمب شده اند و دو مدرسه ديگر نيز حكم تخليه دارند. اين مدارس در محدوده منطقه امام حسين قرار دارند چند مدرسه ديگر اين منطقه هم در شرف تخليه هستند كه اين اتفاق چنانچه رخ بدهد، باعث سرگرداني صدها دانش آ موز خواهد شد. «محمد محمدي» رئيس آموزش و پرورش منطقه 13 تهران مي گويد: در هر كدام از اين مدارس حدود 200 دانش  آموز تحصيل مي كند. او معتقد است كه بيش از 22 درصد مدارس منطقه 13 استيجاري هستند و اين اداره توان جايگزيني دانش آموزان به مدارس ديگر را ندارد. بد نيست بدانيد كه در حالي كه فضاي آموزشي براي هر دانش آموز تهراني 5/3 متر مربع است، براي دانش آموزان اين منطقه 4/1 متر مربع بيشتر نيست.