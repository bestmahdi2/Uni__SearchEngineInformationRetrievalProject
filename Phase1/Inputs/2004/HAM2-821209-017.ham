گشتي در سايت ها
http://aace.org
فرنوش مرتضوي
انجمن پيشرفت تحصيلات كامپيوتري(aace)در سال 1981 با هدف ارتقاي كيفيت آموزش و پرورش در تمام سطوح با كمك تكنولوژي اطلاعات(it)به وجود آمد. در صفحه اصلي سايت، اخبار فعاليت هاي انجمن، معرفي كنفرانس هايي كه به زودي برگزار مي شوند و اعلام آخرين مهلت ثبت نام سايت هاي مختلف آموزش از راه دور در اختيار بازديد كنندگان قرار دارد.
http://www.open.ac.uk
دانشگاه آزاد بريتانيا(ou)در سال 1971 اولين گروه دانشجويان را پذيرفت و هم اكنون با داشتن بيش از 200000 دانشجو بزرگترين دانشگاه اين كشور محسوب مي شود. 22 درصد از كل دانشجويان پاره وقت انگليسي در اين دانشگاه تحصيل مي كنند و حدود 26000 غيرانگليسي دانشجوي ou هستند. دوره كارشناسي اين دانشگاه امتحان ورودي ندارد و يك سوم دانشجويان از دانش كافي به هنگام ورود برخوردار نيستند، با اين حال 70 درصد آنها با موفقيت فارغ التحصيل مي شوند. با مراجعه به پايگاه ou از امكانات online آن استفاده كنيد.
http://www.fristmonday.org
اين آدرس مربوط به يك هفته نامه online و رايگان است كه به انتشار اخبار آموزشي در اينترنت مي پردازد. اين هفته نامه، هر دوشنبه منتشر مي شود و از بخش هاي معرفي شده در صفحه اول سايت آن مي توان به فراخوان مقاله، معرفي بهترين شماره و آرشيو شماره هاي قبلي اشاره كرد.
http://www.wsu.edu/~brains/errors
اين صفحه كه به همت پروفسور پال برينز، استاد زبان  انگليسي دانشگاه ايالت واشنگتن ايجاد شده است به معرفي و بحث پيرامون غلط هاي رايج در زبان انگليسي مي پردازد. اين سايت استفاده مناسب و صحيح از زبان انگليسي آمريكايي را مورد بررسي قرار مي دهد و در عين حال حاوي نكات ارزشمندي درباره نوشتن به زبان انگليسي(writing)است.
http://www.aln.org
هدف كنسرسيوم اسلون، كمك به سازمان هاي آموزشي براي بهبود و ارتقاي وضعيت علمي آنهاست. اين كنسرسيوم خدمات آموزشي مناسبي را براي اعضاي خود فراهم مي كند و عضويت در آن رايگان است. همچنين در بخش خدمات مشاوره اي، افراد مي توانند با انتخاب موضوع مورد سؤال خود از نظر مشاور يا سخنگوي سايت استفاده كنند.
http://www.ed.psu.edu/acsde
مركز آمريكايي مطالعه آموزش از راه دور(acsde)با هدف مطالعه و انتشار اطلاعات درباره آموزش از راه دور در تمام اشكال آن درسال 1986 تأسيس شد. پيوندهاي مفيد، گزارش پژوهش ها، كتاب شناسي و معرفي كنفرانس ها از امكانات اين سايت محسوب مي شود كه امكان دسترسي به آنها همگاني است.