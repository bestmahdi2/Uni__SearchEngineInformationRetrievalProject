مدارس غيرانتفاعي كشور امسال درجه بندي مي شوند
گروه علمي فرهنگي: معاون  وزيرآموزش  وپرورش  در امور مشاركتها گفت : براساس  دستورالعمل  ابلاغي ، مدارس  غيرانتفاعي  امسال  براساس  800 فاكتور ارزيابي  و درجه بندي  مي شوند.
«محمود ابراهيمي» روز چهارشنبه  در گفت وگو باخبرنگاران  در اصفهان  افزود:فعاليتهاي  آموزشي ، پرورشي ، اداري  و ساختماني  از موارد مورد ارزيابي  درفاكتورهاي  ياد شده  است.
وي  ادامه  داد: مدارس  غيرانتفاعي  در پنج  گروه  طبقه بندي  مي شوندواين  طبقه  بندي  نشانگر نوع  خدمات  ارايه شونده  از سوي  اين  مدارس  به دانش  آموزان  است.
ابراهيمي بدون  اشاره  به  جزييات  بيشتر در اين  خصوص  گفت : از مزيت هاي  درجه بندي ،بازبودن  دست  مدير براي  هزينه هاي  ساختماني ، اطلاع  از نوع  درجه  مدرسه توسط مدير و تلاش  براي  ارتقا مدرسه  و منطبق  كردن  با استانداردها و رفـــع عيب هاي  احتمالي  است .
وي  در بخش  ديگري  از اظهارات  خود، از هيات  امنايي  كردن  مدارسي  كه  بيش  از50 درصد هزينه  ساخت  آنهاتوسط خيرين  تامين  شده  و همچنين  مدارس  مشاركتي ،درمهرماه  امسال  خبر داد.ابراهيمي تصريح  كرد: در مدارسي  كه  توسط خيرين  احداث  شده ،هفت  نفر به عنوان هيات  امنا فعاليت  مي كنند.وي  همچنين  افزود: در مدارس  مشاركتي  نيز هيات  امنا بين  9 تا 11 نفر است .
ابراهيمي افزود: دستورالعمل  اجرايي  اين  طرح  در شـــرف  تدوين  وابلاغ  به  استانها است كه  تا مهرماه  امسال  تدوين  و براي  اجرا ابلاغ  مي شود.وي  تأكيد كرد: اين  مدارس  حق  رد معلمان  معرفي  شده  توسط آموزش  و پرورش  راندارند وصرفا براي  فوق  برنامه  با تامين  و تقبل  هزينه  توسط مدرسه حق  انتخاب معلم  و مربي  را دارند.
وي  هيات  امنايي  كردن  اين  قبيل  مدارس  را با هدف  ايجاد كـــلاسهاي  تقويتي ،ارتقا كيفيت  آموزشي ، كارهاي  گروهي  و گردشهاي  علمي عنوان  كرد.