آرزوي رانندگي زنان در عربستان
يك عالم برجسته در عربستان سعودي اخيرا گفته است «اسلام رانندگي زنان را ممنوع نكرده است.» او در ادامه گفته است: «هيچ متن مشخصي در قرآن وسنت وجود ندارد كه زنان را ازرانندگي منع كند. بنابراين من ترجيح مي دهم كه يك زن به جاي آن كه توسط يك راننده نامحرم از جايي به جاي ديگر برده شود خودش رانندگي كند.» اظهارات اين عالم كه القرني نام دارد باعث شده تا بسياري از شهروندان عربستان از جمله زنان اين كشور كه اميد خود را براي يافتن اجازه رانندگي اظهار كرده اند، از جملات وي استقبال كنند. چندي پيش هم يك مقاله نويس اين كشور در يك مقاله خيالي آرزو كرده بود كه روزي دخترش پس از پياده شدن از هواپيما با خودروي خودش به منزل برگردد.