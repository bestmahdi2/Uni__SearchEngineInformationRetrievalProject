شهرستان
تعهدات معوقه
ما كه هميشه مي گوييم وقتي مي خواهيد يك سفر به مشهد مقدس داشته باشيد يا با هواپيما برويد يا با اتوبوس. از خير قطار بين شهري هم بگذريد، حالا چه سيمرغ باشد و چه غير از آن. با اين همه جار و جنجال براي رفع كاستي واگن هاي قطار بين شهري تهران - مشهد ظاهرا گوشه قباي هيچ يك از مسوولان سازمان گسترش و نوسازي صنايع ايران تكان نخورده است. در همين راستا مديرعامل شركت قطار شهري مشهد مي گويد: به رغم وعده هاي داده شده مسوولان كشوري، هنوز افق روشني براي تامين به موقع واگن هاي قطار شهري مشهد وجود ندارد.
محسن شوشتري در بازديد جمعي از مديران روابط عمومي اداره هاي كل استان خراسان از مراحل اجرايي پروژه مي گويد: وزارت كشور و سازمان گسترش و نوسازي صنايع ايران تعهد كرده بودند كه مشكل تامين واگن هاي قطار شهري مشهد را رفع كنند كه متاسفانه تاكنون به تعهدات خود در اين زمينه عمل نكرده اند.
وي طول خط يك قطار شهري مشهد را 5/19 كيلومتر اعلام كرده و مي افزايد: مرحله نخست قطار شهري به طول 5/9 كيلومتر از انتهاي وكيل آباد تا ميدان آزادي است.وي يادآور شد: تاكنون با اختصاص 900 ميليارد ريال براي اجراي پروژه قطار شهري مشهد، 75 درصد پيشرفت فيزيكي در كار حاصل شده است.