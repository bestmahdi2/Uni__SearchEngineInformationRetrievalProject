گل و گلابي
اگر هفته سوم ارديبهشت وقت داريد و مي خواهيد از نزديك مراسم گلاب گيري را ببينيد، شهر كاشان را فراموش نكنيد. جشنواره بزرگ گل و گلاب كه هر سال با شركت و استقبال گسترده مردم و گردشگران داخلي و خارجي روبه رو مي شود، امسال چهارمين دوره خود را پشت سر مي گذارد. در سال هاي گذشته جشنواره دوروزه بوده درحالي كه امسال برنامه اي 10 روزه طراحي شده است. برنامه هاي اصلي گلاب گيري در «نياسر» دو روز، در «قمصر» سه روز و در «بزرگ» يك روز است كه با برنامه هاي ديگري مانند جنگ شادي و مسابقاتي براي معرفي شخصيت ها و آثار تاريخي كاشان همراه خواهد بود. از گذشته هاي دور همه ساله با فرارسيدن بهار، عده زيادي از مراسم گلاب گيري سنتي بازديد مي كردند كه از چهار سال پيش، اين برنامه شكل رسمي تري به خود گرفت.