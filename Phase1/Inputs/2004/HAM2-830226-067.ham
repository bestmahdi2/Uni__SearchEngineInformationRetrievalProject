1000 پزشك امسال به خارج اعزام مي شوند
معاون  اشتغال  وزارت  بهداشت ،درمان  وآموزش  پزشكي  اعلام  كرد:براساس  برنامه ريزي هاي  انجام  شده ، در سال  83 حدود يكهزار نفر از كادر گروه هاي  پزشكي  به خارج  اعزام  مي شوند.
محمد نوري  در حاشيه  يازدهمين  نمايشگاه  كتاب  تهران  گفت : امسال  برنامه  اعزام  فارغ التحصيلان گروه هاي  پزشكي  به  چهار كشور به  نتيجه  رسيده  است .وي  به  اعزام  120 پرستار در سال  گذشته  به  كشورهاي  متقاضي ، اشاره  كرد وگفت : در سال  82 زمينه  اعزام  250 نفر از فارغ التحصيلان  گروه هاي  پزشكي  فراهم شد كه  براساس  درخواست  ساير كشورها، حدود 200 نفر اعزام  شدند.وي  شرط اعزام  فارغ التحصيلان  گروه هاي  پزشكي  به  خارج  را،داشتن  حداقل  چهارسال  سابقه  كار و آشنايي  كامل  به  زبان  انگليسي  عنوان  كرد.