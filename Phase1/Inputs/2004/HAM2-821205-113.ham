مقاوم سازي مدارس، الگوي نمونه در جامعه
گروه شهري:  رئيس  مركز مديريت  بحران  شهر تهران  گفت : اجراي  طرح هاي  مقاوم سازي  وبهبود ايمني  در مدارس  مي تواند به  عنوان  الگوي  نمونه  در جامعه  مطرح  شود.
«مازيارحسيني » در جمع  تعدادي  از دبيران  و
سر گروه هاي  دروس  زمين شناسي ، جغرافياوآمادگي  دفاعي  مدارس  منطقه  6 تهران ، افزود: در همين  زمينه  سازمان  مديريت  و برنامه ريزي  استان  تهران  و سازمان  آموزش  و پرورش  تهران  به  دنبال  تهيه  طرحي  براي  مقاوم سازي  سازه هاي  مدارس  هستند.
وي  اين  نكته  كه  بخش هاي  مركزي  شهر تهران  فاقد گسل  و در نتيجه  ايمن ترنسبت  به  مناطق  شمالي  و جنوبي  است  را رد كرد.
رئيس  مركز مديريت  بحران  شهر تهران ، توضيح داد: رخ  نمودن  گسل ها در بخش هاي  شمالي  و جنوبي  در سطح  قرار گرفته  و ديده  مي شود، حال  آنكه  به  علت پوشش  آبرفتي  لايه  سطح  زمين  در ساير مناطق  از جمله  مناطق  مركزي ، رخ  نمودن گسل  در اين  مناطق  پوشيده  شده  و اين  به  معني  نبود گسل  در اين  مناطق  نيست .