بهره برداري از 75 پروژه شهري در منطقه يك تهران
پايه هاي قطار هوايي صادقيه - مهر آبادهفته آينده به صورت آزمايشي نصب مي شود
معاون فني و عمراني شهرداري تهران اعلام كرد: به منظور بهسازي معابر و ساماندهي شبكه راههاي ارتباطي درون شهري 237 پروژه، در سطح شهر تهران طراحي و آماده اجرا است.
مهندس محمد علي آبادي در مراسم بهره برداري از 75 پروژه شهري شمال تهران همچنين افزود: در حال حاضر 60 طرح شهري كه براساس بهسازي ترافيك تهران و با هدف كاهش زمان  بهره برداري در سطح شهر طراحي شده در دست اجرا است و با تامين منابع مالي مي توانيم ظرفيت اجرا را تا دو برابر افزايش دهيم.
وي سياستگذاري شهرداري تهران را بر ساماندهي حمل و نقل شهري متمركز دانست و افزود: در حوزه عمراني 350 ميليارد تومان براي احداث بزرگراهها و پلها تخصيص داده شده و هر منطقه شهرداري تهران در حدود 100 ميليارد ريال از بودجه خود را براي ساماندهي ترافيك اختصاص داده است.
وي بودجه عمراني را در سال جاري بيش از 700 ميليارد تومان اعلام كرد و گفت:  با حذف هزينه هاي نگهداري، كمك هزينه ها بر بهسازي حمل و نقل و ترافيك شهري استوار شده است.
معاون فني و عمراني شهرداري تهران بر تكميل دو خط متروي ميرداماد- تجريش و بهارستان - شرق تهران تا اواسط سال آ ينده خبر داد و گفت: تهران نيازمند احداث تونل هاي شرق به غرب است و تا 5 سال آينده دو خط ديگر به خطوط متروي تهران افزوده خواهد شد.



وي همچنين احداث تونل رسالت جهت اتصال بزرگراه رسالت غرب و شرق به يكديگر و انتقال ترافيك بزرگراه همت به رسالت، اتصال بزرگراه صدر- بابايي با تونل به نيايش را از ديگر اقدامات اساسي شهرداري تهران دانست.
به گزارش روابط عمومي شهرداري منطقه يك تهران در اين گردهمايي دكتر حميد بهبهاني معاون حمل و نقل و ترافيك شهرداري تهران نيز به آغاز اجراي طرح مونوريل اشاره كرد و گفت: پايه هاي اين طرح به طول 6 تا 7 كيلومتر از ميدان صادقيه تا فرودگاه مهرآباد از هفته آينده به صورت آ زمايشي نصب مي شود و تا دو ماه آينده نيز به قطار مجهز خواهد شد.وي احداث راههاي هوايي را از طرحهاي با صرفه در جهت كاهش ترافيك شهري دانست و تصريح كرد: در حال حاضر 45 تقاطع غيرهمسطح با هزينه اي بين 4 تا 10 ميليارد تومان براي هر تقاطع در تهران در دست اجرا است كه با توجه به مشكلاتي كه در حفر تونل و راههاي زيرزميني در ايران وجود دارد فعاليت در ارتفاع با توجه به هزينه و زمان اجراي كمتر با صرفه است.دكتر محمدرضا بمانيان شهردار منطقه يك نيز گفت: تعريض 7 خيابان و افزوده شدن بيش از 2 هكتار به معابر عمومي منطقه، اصلاح هندسي 6 تقاطع، احداث، بازسازي و مرمت اماكن مذهبي، آموزشي، احداث پل سواره رو، احداث پهلوگاه نوبنياد، احداث پل عابر پياده در بزرگراه صدر،  نصب و اجراي سرپناه ايستگاههاي اتوبوس، احداث و بازسازي سرويس هاي بهداشتي و ساختمان هاي اداري و تجاري از جمله طرحهاي اجرا شده به شمار مي آيند.