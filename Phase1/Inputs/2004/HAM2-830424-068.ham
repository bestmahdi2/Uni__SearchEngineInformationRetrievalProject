تهران كمترين نرخ رشد جمعيت را دارد
مديركل  دفتر سلامت  خانواده  و جمعيت  وزارت  بهداشت  گفت : سالانه  250 هزار مواليد ناخواسته  در كشور رخ  مي دهد.
دكتر بهرام  دلاور ديروز در همايش  جمعيت  و توسعه  در مشهد افزود: هر سال  حدود يك  ميليون  نوزاد در كشور متولد مي شوند كه  يك چهارم  از اين  ميزان  ناخواسته  است .
وي  اعلام  كرد: طي  سالهاي  گذشته  با تنظيم  خانواده  در كشور، نرخ  رشد جمعيت  از 7/ 1 به  2/ 1 درصد كاهش  يافته  است  اما در سالهاي  اخير به دلايلي  ازجمله  رسيدن  جمعيت  جوان  به  سن  ازدواج ، نرخ  رشد جمعيت  در كشور افزايش  داشته  و اين  امر يك  هشدار جدي  است. وي  متوسط باروري  كلي  در كشور يعني  تعداد بچه هايي  كه  يك  زن  در طول  مدت باروري  به دنيا مي آورد را 2‎/5 عنوان  كرد و افزود: اين  ميزان  در جهان  8/ 2 و در كشورهاي  پيشرفته  6/ 1 است .
دلاور اعلام  كرد: شاخص  اميد به  زندگي  در كشور ما پنج  سال  كمتر از متوسط جهاني  است  و اين  در حاليست  كه  تفاوت  موجود با كشورهايي  مانند ژاپن  حدود10 سال  است .
وي  افزود: هم اكنون  استان  سيستان  و بلوچستان  بالاترين  و استان  تهران  كمترين  نرخ  رشد جمعيت  در سطح  كشور را دارد.