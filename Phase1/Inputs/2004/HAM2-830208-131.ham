مقام سوم اسلحه سابر آسيا در دستان شمشيربازان ايران
گروه ورزشي: تيم ايران بر سكوي سوم رقابت هاي شمشيربازي قهرماني آسيا در اسلحه سابر قرار گرفت.«فضل الله باقرزاده» رئيس فدراسيون شمشيربازي اظهار داشت: تيم ايران ديروز در مرحله نيمه نهايي اين پيكارها در مقابل تيم پر قدرت كره جنوبي با نتيجه 44 به 45 و تنها با اختلاف يك امتياز شكست را پذيرا شد و از راهيابي به ديدار پاياني باز ماند.
در ديگر ديدار مرحله نيمه نهايي تيم چين توانست با نتيجه 45 بر 43 تيم قزاقستان را شكست دهد و به مرحله پاياني راه يابد.
بدين ترتيب تيم هاي چين و كره جنوبي ديدار پاياني را برگزار كردند كه در پايان تيم چين به مقام نخست دست يافت و تيم كره جنوبي دوم شد.تيم هاي ايران و قزاقستان مشتركا در مكان سوم ايستادند و صاحب مدال برنز اين اسلحه شدند.