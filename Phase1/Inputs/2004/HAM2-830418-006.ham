صداي مصرف كننده
آب و برق در نوسان
ساكنين خيابان شهرك نيروي هوايي به ستوه آمده اند به طوري كه هر وقت كوچك ترين قطرات باراني به زمين مي خورد برق منطقه قطع مي شود و چون آب حجمي است و با برق كار مي كند آب نيز در اين ساعات نداريم. جالب اين جاست كه وقتي هم برق ميآيد دچار نوسان شده و چند دقيقه اي نوسان پيدا مي كند. از مسؤولا ن تقاضاي رسيدگي داريم.
جمعي از اهالي شهرك نيروي هوايي
رفع مشكل مساوي با تهديد جان عابران
از شهرداري منطقه 2، براي برداشتن چراغ قرمز در چهارراه باقرخان - چمران كمال تشكر را داريم. اما با برداشتن چراغ قرمز، عبور از عرض بزرگراه براي عابران پياده خطرآفرين شده است. براي رفع اين مشكل تقاضاي احداث پل عابر پياده در چهارراه را داريم.
عابرين پياده
كي تعريض مي شود!
شهرداري منطقه 3 سالهاست در نظر دارد خيابان عطار مقدم را تعريض كند اما تاكنون هيچ اقدامي صورت نگرفته است و هر روز بار ترافيك اين خيابان سنگين مي شود.
كارمندان خيابان عطار مقدم 
اتلا ف وقت در سازمان بهزيستي
كاركنان مشاركتي سازمان بهزيستي باسابقه چند سال با اين كار سخت و طاقت فرسا حقوق دريافتي آنها بدون بيمه و بازنشستگي معادل 50 تا 70 هزار تومان است در حالي كه آنها در حال اتلا ف عمر مفيدشان هستند.
مهدوي 
طاووسيه بدون آب
چاه آب اهالي شهرك طاووسيه كرج، مدتهاست خراب است. چند ماه است براي تهيه آب با مشكلا ت فراواني روبه رو هستيم.
اهالي طاووسيه 
كف پوش خيابان ها در حال نابودي است
مخابرات شهرك بنفشه كرج حدود 6 ماه پيش پياده روهاي اين شهرك را براي كابل گذاري كنده است از آن زمان تاكنون مخروبه مانده و تمام كف پوش خيابان  ها در حال نابودي است.
اهالي شهرك بنفشه 
تشكر از رئيس خط
از رئيس خط شهرك غرب - انقلا ب به دليل رسيدگي به جا براي رفع سريع ترافيك مسافران اين ايستگاه كمال تشكر را داريم.
مسافران شهرك غرب
تعميرگاه مزاحم
در بوستان ششم، بلوار پاك نژاد، محدوده سعادتآباد يك تعميرگاه موتورسيكلت است كه سروصداي زياد اين مغازه، آسايش را از اهالي كوچه سلب كرده است.
اهالي كوچه
خط كشي گمشده
خط كشي عابر پياده دور ميدان آزادي از بين رفته و عابرين براي عبور از عرض خيابان ها مخصوصاً خيابان آيت الله سعيدي با مشكل مواجه هستند.
يك عابر پياده
دوربرگردان خطرناك
45 متري شرق بزرگراه كردستان به طرف شمال دوربرگردان در حال احداث است كه از نظر مهندسي ايراد دارد. پيش بيني مي شود در آينده هنگام عبور وسايل نقليه از اين دوربرگردان به خاطر قوس بيش از حد تصادفات زيادي به وقوع بپيوندد.
حريري
درخواست يك خانواه مسافر قطار درجه 2 تهران - شمال 
از مسؤولين محترم راه آهن تهران شمال خواهش مي كنيم كه براي يكبار هم شده از قطار درجه 2 ناوگان تحت رهبري خود براي سفر استفاده كنند تا از نزديك ببينند كه در كوپه هاي كثيف با پنجره هاي خراب و با ورود دود ديزل به داخل كوپه هاي 12، و 3 تا رسيدن به مقصد چه بر سر مسافران نگون بخت ميآيد.
مسافر تابستان 
ميدان ميوه و تره بار
بسياري از مناطق تهران هنوز ميدان ميوه و تره بار ندارند. از شهرداري خواهشمنديم براي اين مناطق ميدان هاي ميوه و تره بار قرار دهند. بديعي
بازهم گوشزد به مخابرات
ساكن شهرك انديشه، فاز 2 هستيم. 2 سال است كه تلفن ثابت ثبت نام كرديم ولي هنوز در انتظاريم! به مخابرات كه مراجعه مي كنيم امروز و فردا مي كنند. حاتمي
قابل توجه راهنمايي و رانندگي، نيروي انتظامي و شهرداري منطقه 10
مدت 10 سال است يك دستگاه خودرو در خيابان دامپزشكي حد فاصل رودكي و خوش متوقف شده است كه اولا ً موجب تصرف جاي پارك يك دستگاه خودرو شده است، ثانيا موجب آلودگي شديد در زير خودرو و تجمع موشها شده. خواهش مي كنيم رسيدگي كنيد. اهالي محل