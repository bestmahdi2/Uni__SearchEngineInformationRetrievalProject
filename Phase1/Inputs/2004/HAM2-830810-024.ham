الويس پريسلي 40 ميليون دلار كاسبي كرد
گزارش ميزان درآمدهاي سالانه حاصل از فروش توليدات وابسته به هنرمنداني كه فوت كرده اند نشان داده است كه درآمد برخي از آنان حتي از حدي كه در دوران زندگي خود پول در مي آوردند بيشتر شده است. بنا به گزارشي كه درشماره اخير مجله فوربس چاپ شده است الويس پريسلي كماكان چهره متوفي پولساز سال گذشته است.
چهره هايي كه به شهرت جدي تكان دهنده دست پيدا مي كنند معمولا از راه هاي غريبي موفق به توليد پول مي شوند. آنها مي توانند سي دي، نواركاست، صفحه گرامافون، دي وي دي، عكس، پوستر، كتاب، عروسك، ريل هاي صوتي، دت،  تي شرت و لبا س هاي ديگر را بفروشند. بعضي از اين آدم ها سازهاي سفارشي امضادار را مي فروشند و شركت سازنده ساز به آنها درصد مي پردازد و برخي ديگر در آگهي هاي تجاري ظاهر مي شوند اما بعد ازمرگ اين آدم ها هم باز فروش مي تواند ادامه داشته باشد. حق استفاده از نام اين آدم ها و گاه گروه ها براي وراث آنها باقي مي ماند و هر سال كه ميزان اين پول محاسبه مي شود نتيجه ها غريب مي نمايد. به عنوان مثال نام و آثار الويس پريسلي 40 ميليون دلار فروش ايجاد كرد، خالق كارتون پيناتز كه فردي به اسم چارلز شولتر بود 35 ميليون دلار، جي آرآر تالكين كه خالق مجموعه ارباب حلقه ها بود براي سومين سال متوالي جزو سه نفر اول فهرست مجله فوربس قرارگرفت و 23 ميليون دلار درآمد داشت. مريلين مونرو چهره مشهور سينما، موسيقي، تلويزيون و سياست آمريكايي بالاترين رتبه زنان را دارد كه رتبه ششم در كل است و يك مبلغ 7 ميليون دلاري را شامل مي شود. از گروه موسيقي بيتلز جان لنون و جورج هريسون دراين فهرست قرار دارند. لنون 20 واندي سال قبل درگذشت و امسال 21 ميليون دلار پول درآورد و هريسون كه تازه مرده فقط 7 ميليون دلار كه اين درآمد درست اندازه يك هنرمند هم عصر خودش است كه باب مارلي نام داشت و اين هر دو شاگردان دوره اي بودند كه استادي به نام جيمي هندريكس داشت و قضا را كه هندريكس رتبه يازدهم را به خود اختصاص داده و با توليد پول به ميزان 6 ميليون دلار.
تازه وارد غريب فهرست نشريه فوربس فردي مركوري است كه پر سر و صداترين مرگ را داشت، اما تا به حال پس از مرگ نتوانسته بود آنقدر پول توليد كند كه در فهرست 100 مرده پولساز فوربس جاي بگيرد و اكنون مي شود او و فرانك سيناترا وتوپك شكور را با درآمد 5 ميليون دلاردر فهرست ديد.