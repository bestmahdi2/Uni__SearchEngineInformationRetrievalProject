هفته گذشته اتفاق افتاد
حضوردو شركت جديد در تالار مبادلات سهام
طي هفته گذشته، تعداد 170 ميليون و 682 هزار و 824 سهم به ارزش يك هزار و 3/13 ميليارد ريال توسط 31 هزار و 710 نفر در بورس اوراق بهادار تهران مبادله شد.
به گزارش خبرنگار ما مبادلات انجام شده در اين هفته نسبت به هفته گذشته، نشان دهنده افت 35/26 درصدي حجم مبادلات، كاهش 27/32 درصدي ارزش مبادلات و رشد 18/20 درصدي تعداد خريداران است.
بنابراين گزارش، تعداد 142 ميليون و 70 هزار و 586 سهم به ارزش 979 ميليارد و 375 ميليون و 843 هزار و 903 ريال توسط 23 هزار و 401 نفر در تالار اصلي بورس تهران مبادله شد كه نسبت به هفته گذشته، به ترتيب افت 57/27 درصدي حجم و 51/35 درصدي ارزش مبادلات و افزايش 86/17 درصدي تعداد مبادله كنندگان را به دنبال داشت.
همچنين، در تالار فرعي بورس تهران نيز تعداد 28 ميليون و 612 هزار و 238 سهم به ارزش 9/151 ميليارد ريال توسط 8 هزار و 309 نفر داد و ستد شد كه نشان دهنده افت 61/19 درصدي حجم مبادلات افزايش 18/0 درصدي ارزش مبادلات و رشد 24/27 درصدي تعداد خريداران است.
اين گزارش حاكي است، در هفته گذشته براي اولين بار پس از پذيرش و درج نام، سهام شركتهاي سرمايه گذاري نيرو و سنگ آهن گل گهر به ترتيب به قيمت هاي 5 هزار ريال و 12 هزار ريال عرضه شد.