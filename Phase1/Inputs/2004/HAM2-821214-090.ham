كنگره بين المللي جامعه پزشكان متخصص برگزار مي شود
پانزدهمين كنگره بين المللي جامعه پزشكان متخصص داخلي ايران با حضور بيش از يك هزار و سيصد نفر از پزشكان داخلي و خارجي در 9 گروه فوق تخصصي غدد، خون،كليه، عفوني، روماتولوژي، گوارش، ريه و قلب و عروق دوازدهم ارديبهشت 83 به مدت پنج روز در مركز همايشهاي بين المللي رازي در تهران برپاست.دكتر ايرج خسرونيا رئيس هيأت مديره اين جامعه با اعلام اين خبر افزود: براساس آمارهاي موجود تحقيقات علمي در رشته هاي داخلي به نسبت سالهاي گذشته از رشد قابل توجهي برخوردار بوده است به گونه اي كه ايران در رتبه هاي بالاي علمي جهان قرار دارد.وي گفت: وقايعي كه در سالهاي اخير در خاورميانه رخ داده، مانند جنگها،  زلزله ها و تغيير حكومتها،  توازن سكونت و مهاجرت جمعيت روستايي و شهري را بر هم زده است به گونه اي كه بخشي از بيماري هايي كه در برخي روستاها شايع بوده به شهرها منتقل شده است.