صدور شناسنامه براي منازل
خانه را كه تحويل مي گيريد، هيچ اطلاعي از سيستم لوله كشي، سيم كشي و... آن نداريد. اگر يك لوله بتركد، مجبوريد ساختمان را زير و رو كنيد تا منشا آن پيدا شود، ولي اگر طرح شناسنامه دار شدن ساختمان ها به اجرا درآيد ديگر از اين بابت نگراني نداريد.
در اكثر كشورهاي پيشرفته جهان، عبارتي وجود دارد با نام «check list »چك ليست، براي تمام دست اندركاران كارهاي ساختماني، نامي است آشنا. خصوصا آن دسته از تحصيل كردگان رشته عمران كه در كشورهاي پيشرفته به اين حرفه اشتغال دارند. وقتي خريدار براي خريد منزلي به صاحب آن مراجعه مي كند فروشنده تنها با ارايه «چك ليست» مي تواند اميدوار باشد كه معامله تمام شده. در چك ليست، تمام مسايل ريز آن منزل نوشته شده است، مسايلي نظير سال اتمام احداث بنا، نوع مصالح به كار رفته، جاي لوله ها، متراژ مفيدو غيره.
خريدار پس از خريد خانه، هر وقت كه با مشكلاتي چون تركيدگي لوله، پر شدن چاه و اشكالاتي ازاين دست روبه رو شود، با مراجعه به «چك ليست» محل دقيق آن مورد را پيدا مي كند.
چك ليست فعلا كه در نظام مهندسي ما وجود ندارد يا هنوز تعريف دقيقي از آن ارايه نشده است. خسرو دانشجو سخنگوي كميسيون شهرسازي پيش بيني مي كند كه طرح شناسنامه دار شدن ساختمان ها ظرف يك يا دو ماه آينده در صحن علني شوراي اسلامي شهر تهران مطرح شود.
دانشجو معتقد است كه اين طرح هنوز فراموش نشده و همچنان در دستور كار كميسيون عمران شوراي شهر قرار دارد. وي با اشاره به اهميت اين طرح مي گويد: «پيشنهادهايي به كميسيون توسعه از سوي كميته ايمن سازي و عمران مطرح و پس از بحث و بررسي در اين كميسيون جهت پاره اي اصلاحات به كميته ايمن سازي برگشت داده شد. طرح مذكور پس از جمع بندي نهايي در كميته ايمن سازي توسعه وعمران و حصول نتيجه قطعي در صحن علني شوراي اسلامي شهر تهران مطرح مي شود. »
اگر اين طرح بعد از كش و قوس هاي فراوان به مرحله اجرا برسد، خريد و فروش مسكن بدون شناسنامه نيز در دستور كار قرار مي گيرد، ولي اين كار در حيطه وظايف شوراي شهر نيست كه مراجع قانون گذاري چون مجلس شوراي اسلامي بايد در اين زمينه تصميم نهايي را اتخاذ كنند. شوراي شهر تنها مي تواند پيشنهاد خود را در اينباره به مجلس ارايه كند. سخنگوي كميسيون شهرسازي شوراي شهر موارد ثبت شده در شناسنامه را نوعي ضمانت اجرايي براي ساختمان ها مي داند و مي گويد: «تمام مسايل مربوط به ساخت و ساز اعم از نام ناظر، طراح نقشه معماري، مجري، نوع مصالح، كيفيت بنا، سن فرسودگي ساختمان و همه عوامل و اطلاعات مورد نياز مربوط به ساختمان در اين شناسنامه ثبت مي شود. در حال حاضر اين نياز در سطح جامعه وجود دارد و پاسخ مناسب، در حقيقت بهترين ضمانت اجرايي اين طرح است. فكر مي كنيد اين طرح عملي باشد؟