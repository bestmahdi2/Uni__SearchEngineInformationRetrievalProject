خبر روز
با آغاز سال جديد بازار قيمت سيم كارت به ثبات رسيد
در حالي كه قيمت سيم كارت تلفن همراه در روزهاي پاياني سال گذشته روبه كاهش داشت اين قيمت ها در سال جديد به ثبات رسيده است.
گزارش خبرنگار ما در باره وضعيت اين بازار حاكيست؛ باتوجه به افزايش تقاضا براي خريد سيم كارت تلفن همراه قيمت ها به ثبات رسيده است. اين در حالي است كه به دليل پيش فروش سيم كارت تلفن همراه توسط شركت مخابرات قيمت ها پيش از تعطيلا ت كاهش يافته بود.
يك كارشناس مسائل بازار درباره چشم انداز بازار سيم كارت تلفن  همراه به خبرنگار ما گفت: باتوجه به پيش فروش سيم كارت تلفن همراه كاهش قيمت سيم كارت در بازار قابل پيش بيني بود.
محمدرضا تاجيك درباره وضعيت فعلي و آينده بازار سيم كارت تلفن همراه گفت: اگر شركت مخابرات مي توانست در موعد مقرر نسبت به توزيع سيم كارت هاي جديد اقدام كند به طور حتم روند كاهش قيمت سيم كارت تلفن همراه همچنان ادامه مي يافت.وي افزود: ولي به دليل اين كه استقبال مردم از پيش خريد سيم كارت تلفن همراه غيرقابل پيش بيني بود و در چنين وضعيتي دولت توان تحقق وعده هاي قبلي را نخواهد داشت.به طور حتم قيمت سيم كارت بيش از پيش افزايش خواهد يافت.
براساس اين گزارش، هم اكنون سيم كارت كاركرده تلفن همراه با پيش شماره 0912 به قيمتي حدود 860 هزار تومان رسيده است.
همچنين سيم كارت صفر با پيش شماره 0912 با قيمتي حدود 960 هزار تومان خريد و فروش مي شود.
و سيم كارت هاي 09121 تا 20 الي 25 هزار تومان پايين تر از سيم كارت هاي 09122 و 09123 خريد و فروش مي شوند.