تشكيل جلسه فوق العاده ستاد حوادث غيرمترقبه براي زلزله دماوند
ستاد حوادث  غيرمترقبه  شهرستان  دماوند ديروز پس  از وقوع  زلزله هاي متوالي روز شنبه  گذشته  در اين  شهرستان ، جلسه  فوق العاده  تشكيل  داد.
زمين  لرزه اي  به  بزرگي  4/4 درجه  در مقياس  امواج  دروني  زمين (ريشتر)روز شنبه حوالي  شهر دماوند واقع  در استان  تهران  را لرزاند.
شبكه  لرزه نگاري  موسسه  ژئوفيزيك  دانشگاه  تهران  ساعت  13 و 24 دقيقه  و15 همان روز نيز، زمين  لرزه اي  به  بزرگي  6/ 3 درجه  در مقياس  امواج  دروني  زمين را گزارش  كرد.
به دنبال  اين  زمين  لرزه ها، جلسه  فوق العاده  ستاد حوادث  غيرمترقبه  اين شهرستان  با حضور اعضاي  ستاد در فرمانداري  دماوند تشكيل  شد.
رئيس  ستاد حوادث  غيرمترقبه  شهرستان  دماوند در گفت  وگوبا خبرنگار ايرناگفت : شهروندان  علاوه  بر حفظ آرامش  خود و همكاري  با ادارات  و نهادهاي  مسئول مراقبت هاي  لازم  ونكات  ايمني  را در منازل  و اماكن  عمومي كاملا مراعات  كنند.
هاشم  وليپور افزود: هماهنگي هاي  لازم  جهت  امداد رساني  در صورت  بروزاحتمالي  حوادث  غيرمترقبه  با ادارات  ذيربط انجام  شده  و جمعيت  هلال احمر موظف شده  نسبت  به  پخش  بروشورهاي  ايمني  در بين  شهروندان  اقدام  كند.
وي  تصريح كرد: به  همه  ادارات  و نهادهاي  مرتبط اعلام  شده  تا باحفظ آمادگي و هوشياري  كامل ، نيروهاي  امدادي  و همچنين  ساماندهي  تجهيزات ، امكانات  ووسايل  نقليه  سنگين  و سبك  خود را براي  انجام  امداد رساني  احتمالي  آماده نگه  دارند.
شهرستان  دماوند بر روي  گسل جوان  و زلزله خيز مشاء قرار دارد.
از سوي ديگر عضو هيات  علمي موسسه  ژئوفيزيك  دانشگاه تهران  گفت : براساس  بررسيهاي  انجام شده ، بيش  از 60 درصد از زلزله ها در زمان  طلوع  و غروب  ماه  اتفاق  مي افتد.
نصرالله  كماليان  ديروز در گردهمايي  علمي  زلزله هاي  القايي  درفرهنگسراي  مهر كاشان  افزود: برخي  زمين  لرزه ها با دخالت  انسان  در طبيعت  به وجود مي آيد كه  به  زمين  لرزه  القايي  معروف  است .
وي ، ذخيره سازي  آب  در پشت  سدها و رها كردن  يك  مرتبه  اين  آبها را ازجمله  عواملي  كه  باعث  وقوع  اين  نوع  زلزله ها مي شود، نام  برد.
به  گفته  وي ، رها كردن  آب  پشت  سدهاي  با ارتفاع  زياد، موجب  لغزش  و كنش زمين  و در نتيجه  زلزله هاي  القايي  مي شود.
استاد دانشگاه  تهران  اظهار داشت : هرچه  مخزن  و ارتفاع  سد و عمق  مخزن بزرگتر باشد احتمال  رخداد زمين  لرزه  در اطراف  سد بيشتر مي شود.
وي  به  دست اندركاران  ساخت  سد توصيه  كرد: براي  ساخت  سدهاي  داراي  ارتفاع زياد هزينه هاي  مقاوم سازي  اطراف  سد را براي  ايمن سازي  آن در نظر بگيرند.
كماليان ، حفاريهاي  منابع  زيرزميني ، تزريق  آب  بافشارزياد درنيروگاه هاي حرارتي  و ساخت  تونل  را از ديگر عواملي  برشمرد كه  موجب  بروز زلزله هاي القايي  مي شود.