اشتغال و اعتياد
هر چه مي خواهيد طول و تفسير براي خبري بياوريد براي اين يكي نمي شود. همه مايه خبر همين است و استرس در محيط هاي كاري در گرايش به اعتياد موثر است. همين گزارش به نقل از رئيس سازمان بهزيستي كشور اضافه مي كند: 80 درصد سرقت ها در محيط هاي كاري توسط معتادان صورت مي گيرد كه اين افراد در واحدهاي مختلف توليدي صنفي و خدماتي مشغول به كار هستند. طبق آمارها 50 درصد اين افراد براساس اعتياد بيكار مي شوند و غيبت هاي طولاني مدت آنها 5/2 برابر افراد سالم است و اين افراد معمولا 30 درصد مرخصي هاي استعلاجي مي گيرند. بيشترين ميزان شيوع اعتياد در مردان شاغل 20 تا 40 ساله است كه اين افراد تنها مي توانند از 60 درصد توان خود در كار استفاده كنند.