گفت و گوي عارف و اسد در دمشق
«محمدرضا عارف» معاون  اول  رئيس  جمهوري  اسلامي ايران  كه  سرگرم ديدار رسمي از سوريه  است  ديروز سه شنبه  با «بشار اسد» رئيس  جمهوري اين  كشور در كاخ «الشعب» دمشق  ملاقات  و گفت وگو كرد.
به  گزارش  ايرنا، دكتر عارف  در اين  ديدار برگزاري  چهارمين  كميسيون  عالي  همكاري هاي  مشترك اقتصادي  ايران  و سوريه  را مورد اشاره  قرار داد و گفت : با برنامه ريزي مطلوب  مي توان  سطح  همكاري هاي  اقتصادي  دو كشور را به  سه  ميليارد دلار طي پنج  سال  آينده  رساند.
اكنون  حجم  همكاري هاي  اقتصادي  ايران  و سوريه  بيش از 500 ميليون  دلار است .
دكتر عارف  آمادگي  جمهوري  اسلامي ايران  را براي  مشاركت  در امر توسعه  دوكشور در زمينه هاي  مختلف  اقتصادي  و صنعتي  اعلام كرد و خواستارتقويت  كميسيون مشترك ، كوتاهترشدن  فاصله  زماني  تشكيل  اين  كميسيون  و اجرايي  شدن  توافقات آن  گرديد.وي  با ابلاغ  سلام هاي  دوستانه  آقاي  خاتمي رئيس  جمهوري  اسلامي ايران  به آقاي  بشار اسد، خواستار تلاش  بيشتر مسئولان  كميسيون  مشترك  اقتصادي  دو كشور براي تحقق  اهداف  آن بر اساس  اراده  و تصميم  مقامات  عالي  دو كشور گرديد.
دكتر عارف  در بخش  ديگري  از سخنانش  با اعلام  استقبال  جمهوري  اسلامي ايران از گسترش  روابط ميان  تركيه  و سوريه ، آن را به  نفع دو كشور و منطقه دانست .
« بشار اسد » رئيس  جمهوري  سوريه  نيز در اين  ديدار با اشاره  به عنايت  ويژه مردم  ايران  به  اماكن مذهبي  سوريه ، توجه بيشتر به  بخش  جهانگردي و تبادل  توريسم  ميان  دو كشور را مورد تأكيد قرار داد.وي  برپايي  بازار مشترك  ميان  كشورهاي  تركيه ، عراق ، سوريه  و ايران  و به تبع  آن گسترش  مناسبات  اين  كشورها در زمينه  تجاري  را به  نفع  همه  كشورهاي منطقه  دانست .