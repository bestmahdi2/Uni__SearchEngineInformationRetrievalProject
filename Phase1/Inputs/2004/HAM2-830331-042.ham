مشكلات حقوقي زنان ايراني حل مي شود
نشست  يك  روزه  «بررسي  مشكلات  امروز زن  ايراني » با حضور متخصصان  و فعالان حوزه  زنان  در موسسه  بازتواني  و بهبود زندگي  زنان  ديروز در تهران  برگزار شد.
به  گزارش  خبرنگار ايرنا، در اين  نشست  پيرامون  چالشهاي  پيش  روي  زنان  و لزوم  اصلاح  قوانين  مرتبط با آنان  بحث  و گفت  و گو شد.
در آغاز نشست ، رئيس  دانشگاه  علوم  قضايي  با اشاره  به  اينكه  حمايت  افراطي  از هيچ  قشري  به  سود آن گروه  نيست ، اظهار داشت : تكيه  بر قانون گرايي  بيش  از حد در برخي  موارد به  بروز مشكلات  حاد مي انجامد، همچنان  كه  در ارتباط با قانون  مهريه ، بازداشت  مرداني  كه  توانايي  پرداخت  ديون  خود را نداشته اند، باعث  متلاشي  شدن  كانون  خانواده ها شده  است .
دكتر «مير محمد صادقي » افزود: هر تفاوتي  به  منزله  تبعيض  نيست  و درخصوص  اصلاح  قوانين  در مواردي  كه  آن قانون  بر اساس  نص  صريح  قرآن  تدوين  شده است ، همچون  بحث  مربوط به  ارث ، امكان  تغيير قوانين  وجود ندارد.
وي  ادامه  داد: اما در مواردي  همچون  شرط مرد بودن  شاهد در مسائل  كيفري و مراسم  قسامه ، مبحث  ديه ، مسئله  حضانت  كودك ، عسر و حرج  و...مي توان  در قانون  مجازات  اسلامي  تجديد نظر كرده  اصلاحاتي  انجام  داد.سخنگوي  سابق  قوه  قضائيه  در پايان  يادآور شد: در گذشته  در دانشكده علوم  قضايي  دانشجوي  دختر پذيرفته  نمي شد اما هم  اكنون  يك  چهارم  دانشجويان  اين  دانشكده  را دختران  تشكيل  داده اند و طي اين  مسير موفق  بوده اند و هنوزهم  براي  پيشرفت  حضور زنان  راه  زيادي  وجود دارد.