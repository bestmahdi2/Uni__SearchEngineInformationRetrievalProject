انتقاد رئيس مركز مبارزه با مواد مخدر ناجا از عملكرد ستاد مبارزه با مواد مخدر
گروه اجتماعي: موضوع مواد مخدر و بحث بر سر چگونگي برخورد با آن همچنان موضوع مورد چالش نهادهاي تصميم گيرنده است. تا جايي كه گروهي به اين نتيجه رسيده اند، كه افراد بالاي 50 سال را تحت شرايطي مجاز به استفاده از مواد مخدر بدانند و در سيستم كنترل شده اي بدين نحو از بروز برخي مشكلات و ناهنجاريها جلوگيري كنند، اما از سوي ديگر مسئولين نيروي انتظامي معتقدند: چنين نظراتي نتيجه اي جز آلوده تر كردن دستگاههاي دولتي به مواد مخدر و رسميت دادن به مصرف مواد مخدر در كشور نخواهد داشت.
به گزارش ايلنا، سردار ابويي، مدير كل مركز مبارزه با مواد مخدر ناجا، ضمن اشاره به عملكرد ضعيف دبيرخانه ستاد مبارزه با مواد مخدر، گفت: يكي از وظايف دبيرخانه ستاد، متوازن ساختن فعاليت  هايي است كه بايد در مبارزه با مواد مخدر صورت بگيرد كه متأسفانه در طول مدت فعاليت دبيرخانه ستاد در اين زمينه شاهد اقدام مؤثري نبوده  ايم.
وي با اشاره به اظهارات دبيرخانه ستاد مبارزه با مواد مخدر در خصوص فعاليت تك بعدي امر مبارزه با مواد مخدر، افزود: ستاد مطرح كرده است كه در سال  هاي گذشته در امر مواد مخدر، تنها فعاليت  هاي تك بعدي و فيزيكي صورت گرفته و بايد اين ديدگاه تغيير كند.وي تصريح كرد: در مصوبات ستاد مبارزه با مواد مخدر و در قانون مصوب سال،67 همواره به ابعاد مختلف امر مبارزه با مواد مخدر توجه شده و قانون ما در اين زمينه همه جانبه نگر است؛ اما تنها نيروي انتظامي به وظيفه خود عمل كرد و دستگاه  هاي مسئول در امر پيشگيري و درمان اعتياد اقدامي نكرده  اند.
مديركل مركز مبارزه با مواد مخدر ناجا با اشاره به ايده  ها و تئوري  هاي اخير دبيرخانه ستاد مبارزه با مواد مخدر، گفت: اين ايده  ها به هيچ وجه با واقعيات جامعه منطبق نيست و منفي نگري را در جامعه رواج مي  دهد.
وي افزود: در حال حاضر، همه جهانيان معتقدند كه ايران در امر مبارزه با مواد مخدر با صداقت و سلامت، فعاليت دارد؛ اما دبيرخانه ستاد مي  خواهد با ايده  هاي خود، موضوع مبارزه با مواد مخدر را در ايران به چالش كشانده و زير سؤال ببرد.ابويي با اشاره به طرح توزيع ترياك بين معتادان بالاي 50 سال كه از سوي ستاد مطرح شده، افزود: اين اقدام ناشي از واگيرايي افرادي است كه در دبيرخانه ستاد كار مي  كنند و چنين طرح  هايي تلاش  هاي 25 ساله ايران را زير سؤال مي  برد.
وي با تأكيد بر اين كه دبيرخانه ستاد به تنهايي و بدون نظر كارشناسانه دستگاه  هاي عضو ستاد، حق طرح موضوع جديدي را در امر مبارزه با مواد مخدر ندارد، گفت: تاكنون ايده  هاي كشت خشخاش براي مصارف دارويي و توزيع ترياك بين معتادان در دستور كار ستاد قرار نگرفته و بحث كارشناسي با حضور دستگاه  هاي مربوطه در خصوص آن صورت نگرفته است.
به گفته وي، توزيع مواد مخدر در بين معتادان، تنها در رژيم پهلوي سابقه داشته است و هيچ يك از كشورهاي دنيا به اين امر اقدام نكرده اند و اين كار در رژيم پهلوي موجب آلوده شدن دستگاه  هاي دولتي در قاچاق مواد مخدر شد.ابويي افزود: به نظر ما توزيع ترياك بين معتادان، همنوايي با ايده شاهانه و مانند رژيم پهلوي رسميت دادن به مصرف مواد مخدر و اعتياد در كشور است.
مدير كل مركز مبارزه با مواد مخدر ناجا خاطر نشان كرد: متوازن ساختن همه فعاليت  ها در موضوع مواد مخدر و اعتياد، ايجاد مراكز نگهداري و بازتواني ترك اعتياد و مجازات قاطع، به موقع و قانوني عناصر اصلي قاچاق، از مهمترين راهكارها براي مبارزه با مواد مخدر است كه بايد ستاد براي اجراي آنها به طور دقيق برنامه  ريزي كند.
وي افزود: بايد در امر مبارزه با مواد مخدر، از توان و مشاركت مردمي و ngoهاي فعال در اين زمينه استفاده كرد.