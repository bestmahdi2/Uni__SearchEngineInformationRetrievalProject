اقدامات تازه براي زلزله زدگان بم
گروه اجتماعي: اقدامات تازه سازمان ها و نهادهاي فعال در بازسازي ويرانه هاي زلزله بم در سه بخش مسكن، بهداشت و بازسازي عاطفي و رواني زلزله زدگان اعلام شد.
به گزارش ايرنا دو هزار واحد اسكان موقت به آسيب ديدگان ناشي از زلزله در مناطق بم واگذار شد.
ايرنا همچنين گزارش داد به منظور بازبيني و مرور بر تجارب بخش بهداشت و درمان در جريان فاجعه زلزله بم، كارگاهي بين المللي در تاريخ 24 و 25 فروردين ماه تحت عنوان «درس هاي آموخته شده از زمين لرزه بم در بخش بهداشت و درمان» برگزار مي شود.
همچنين نمايشگاه بين المللي عكس «بام شكسته بم» در فرهنگسراي نياوران نيز روز چهارشنبه هفته جاري ميزبان مديران مسئول و سردبيران خبرگزاري ها، مطبوعات و اعضاي هيات مديره انجمن هاي صنفي - مطبوعاتي كشور است.
در اين نمايشگاه بيش از 180 قطعه عكس از آثار برگزيده 76 عكاس داخلي و خارجي به نمايش گذاشته شده است.