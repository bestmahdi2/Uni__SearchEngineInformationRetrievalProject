معجزه تبليغات در فروش محصولات اينتل
رويترز: شركت تجاري اينتل با ايجاد يك عرصه تبليغاتي وسيع براي ريزپردازنده هاي رايانه هاي كيفي centrino منجر به تشديد فروش محصولات يكي از بزرگترين سازندگان ريزپردازنده هاي دنيا و توليد درآمدي بيش از 3 ميليارد دلار براي آن شد.
اينتل تاكنون به طور مستقيم محصولي را به مشتريانش ارائه نكرده است اما فشارهاي تبليغاتي فراوان باعث شد كه محصولات اين شركت با فروش بسيار بالا رقيب مؤسسات پيشرفته اي نظير advanced micro devices به شمار آيند.
سال گذشته شركت اينتل مبلغي حدود 300 ميليون دلار براي معرفي و عرضه centrino در عرصه هاي تبليغاتي و تجاري به عنوان محصولي كه موجب بهبود وضعيت شبكه هاي بي سيمي و تداوم عمر باتريها مي شود، هزينه كرد.
مدير مسئول تبليغات جهاني شركت اينتل اظهار كرد، اين شركت براي ارائه محصولات تجاري خود به كليه ترفندهاي تجاري از قبيل شبكه هاي آن لاين تبليغاتي، مجله هاي تبليغاتي، وب سايتها و بيل بوردها توسل مي شود.
ريزپردازنده هاي sentrino شركت اينتل شامل سه نوع محصول جانبي و سرويس در سيستمهاي رايانه اي تحت عنوان يك ريزپردازنده پنتيوم ام، يك دستگاه ريزپردازنده حامي و يك دستگاه ريزپردازنده اينترنتي است.
به نظر مي رسد كه با گسترش محصولات حيطه فناوري اطلاعات و ارتباطات شركتهايي در عرضه محصولاتشان موفق تر عمل مي كنند كه از پشتوانه جادوي تبليغات بهره مند باشند.