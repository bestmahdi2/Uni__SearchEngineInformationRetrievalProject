شهردار تهران:
سوم خرداد قله دفاع مقدس ملت ايران است
شهردار تهران، سوم خرداد سالروز آزادسازي خرمشهر را قله دفاع مقدس ملت ايران در برابر تجاوز رژيم بعثي توصيف كرد.«محمود احمدي نژاد» در گفت وگو با ايرنا افزود: سوم خرداد روز ملي تاريخ ايران است و فتح خرمشهر روز پيروزي قاطع ملت ايران در مقابل دشمنان به شمار مي رود.وي گفت: وظيفه مردم ايران در اين روز، تجليل از مجاهدت ها، رشادت ها و فداكاري هاي جوانان و رزمندگان ميهن اسلامي است.شهردار تهران اظهارداشت: آزادسازي خرمشهر در سوم خرداد 1360 هميشه در تاريخ ما برجسته باقي خواهد ماند.وي خاطرنشان كرد: شهرداري تهران نيز تلاش خواهد كرد كه با اجراي برنامه هاي مختلف در شهر تهران، اين روز را هرچه بيشتر و بهتر گرامي دارد.