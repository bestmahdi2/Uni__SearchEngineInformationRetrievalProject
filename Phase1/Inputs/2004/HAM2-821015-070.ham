ضوابط جوايز بخش جنبي جشنواره فيلم فجر اعلام شد
ضوابط اهداي  جوايز جنبي  بيست  و دومين  جشنواره  فيلم  فجر توسط دبيرخانه اين  مجموعه  اعلام  شد.
بيست  و دومين  جشنواره  فيلم  فجر از 12 تا 22 بهمن  ماه  برگزار مي شود.
به  گزارش  ايرنا به نقل از روابط عمومي  جشنواره  فيلم  فجر، همه  شخصيت هاي  حقيقي ، حقوقي ، سازمانها، جمعيت ها، موسسه ها و نهادهايي  كه  خواستار ارزيابي آثار حاضر در جشنواره  هستند، مي توانند با رعايت  قوانين ، نسبت  به  داوري فيلمهاي  جشنواره  اقدام  و آنها را مورد تشويق  قرار دهند.
متقاضيان  مي توانند حداكثر پنج  داور واجد صلاحيت  فرهنگي ، هنري  و علمي را همراه  با اعلان  شاخص ها، تعاريف  ارزشيابي ، داوري  و نيز تعداد جوايز و ارزش  ريالي  آنها، تا 20 دي  ماه  به  روابط عمومي  جشنواره  فيلم  فجر اعلام كنند.
حداقل  ميزان  جوايز نقدي  و برابري  ريالي  جوايز غيرنقدي  براي  اين  دوره جشنواره  فيلم  فجر «هشت  ميليون  ريال» براي  هر جايزه  تعيين  شده  است  و همه جوايز نهم  بهمن  ماه  هنگام  تحويل  كارتهاي  داوري  دريافت  مي شود.
مراسم  اهداي  جوايز بخش  جنبي  بيست  و دومين  جشنواره  فيلم  فجر، 20 بهمن ماه  در محل  سينماي  مطبوعات  و رسانه ها برگزار مي شود.