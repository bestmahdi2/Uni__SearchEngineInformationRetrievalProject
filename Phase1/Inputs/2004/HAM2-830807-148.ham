رئيس مركز اطلاعات جغرافيايي شهر تهران:
شناسايي گسل هاي جديد تهران نيازمند مطالعات دقيق علمي است
اطلاعاتي كه در سال 1375 درمورد نقشه هاي فعلي گسل هاي تهران تهيه شده براساس مطالعاتي بوده كه زير نظر معاونت فني و عمراني شهرداري تهران صورت گرفته است. اين اطلاعات به عنوان يك سند شهري در شوراي عالي معماري و شهرسازي به تصويب رسيده و مورد استفاده قرار مي گيرد. گروه ژاپني جايكا براي مطالعه وضعيت زلزله خيزي تهران نيز از همين نقشه ها استفاده كرده اند.
به گزارش روابط عمومي شهرداري تهران مهندس سيدمهدي معيني رئيس مركز اطلاعات جغرافيايي شهر تهران، همچنين بر گفته خود افزوده است: براي اطلاع از وضعيت گسل هاي ناشناخته تهران بايد مطالعات دقيق تري صورت گيرد. درست يا غلط بودن نقشه  گسل ها هيچ ارتباطي به اين مركز ندارد، بلكه آنچه ما مورد استفاده قرار داده ايم براساس مطالعاتي بوده كه به دست آمده است. به گفته وي، كسب اطلاعات درمورد گسل هاي ناشناخته تهران مستلزم انجام مطالعات علمي و دقيق در زير زمين مي باشد.