خدمات
رانندگي ايمن
وسيله نقليه جاده اي از بدو تولد به عنوان نوعي از فن آوري شهرت يافته كه بدون توقف در حال پيشرفت بوده تا كاربرد اين محصول را بهبود بخشيده و اين بسته متحرك را با حداقل بهاي ممكن به مشتريان گوناگونش عرضه كند.
هرچند از دهه 1980 نياز معقول به ايمني بيشتر حمل و نقل و پيامد كمتر زيست محيطي و استفاده از وسايل نقليه جاده اي عميقا جهت گيري تحول اين فن آوري را تحت تاثير خود قرار داده، با وجود اين برخي از جهش هاي فني رو به جلو در اين دوره 20 ساله در هر دو مورد يعني ايمني و محيط زيست نتيجه بخش بوده است.
مسايل قانوني و حقوقي چالشي بزرگ را براي استانداردهاي وسايل نقليه جاده اي ايجاد كرده. مقررات طراحي از همان اوايل قرن بيستم براي توجه به جنبه هاي حياتي ايمني وسايل نقليه، در تمام كشورهاي صنعتي به اجرا گذاشته شد و در دهه 1950 زمزمه هماهنگ كردن اين مقررات ملي آغاز شد.
ايمني اتومبيل براي توليدكنندگان و مصرف كنندگان در اولويت قرار گرفت. براساس اعلام unece آمار صدمات و مرگ ومير ناشي از ترافيك در جهان حدود 26/1 ميليون مرگ در سال 2000 تخمين زده شد. هزينه اقتصادي اين خسارات در سطح جهان سالانه مبلغ 8/5 ميليون دلار آمريكا اعلام شد كه اين رقم براي كشورهاي در حال توسعه 10 ميليون دلار در سال بود.
تلاش هاي ديگري نيز براي افزايش آگاهي عمومي نسبت به ايمني و پيشگيري از خسارات ناشي از آسيب هاي ترافيكي با اقدام سازمان بهداشت جهاني مبني بر تعيين عبارت ايمني جاده ها به عنوان شعار روز جهاني بهداشت در سال 2004 صورت گرفت.
تمامي دانش مهندسان از دهه 1970 تاكنون براي سيستم هاي ساخت و بازدارنده خوردو به اجرا درآمد. استانداردهاي ايزو براي كمك به حفاظت از رانندگان و مسافران اعمال شد كه از آن جمله مي توان به سيستم هاي نگهدارنده كودكان،  سيستم ضد قفل ترمزabsو كيسه هوا اشاره كرد كه به پيشگيري از بروز حوادث جاده اي و تضمين ايمني راهها كمك كرده است. اتومبيل به صنعتي تبديل شد كه در توليد آن از بسياري از فن آوري هاي ديگر استفاده مي شود. بنابراين استانداردهاي وسايط نقليه جاده اي به طور غير مستقيم تحت تاثير يا نفوذ بسياري از گروه هاي تدوين استاندارد در iso، iec براي موارد برقي و الكترونيكي آن، cenكميته استاندارد اروپا و sae قرار گرفت تا حداكثر كار مربوط روي آنها انجام شود. در تحقيقات براي يافتن مواد جديد با آلودگي كمتر، هيدروژن به عنوان سوخت جديد تميزتر مناسب براي وسايل نقليه مطرح شد.
اما استانداردها مسايل گذشته را هم مورد بررسي قرار دادند، چرا كه مثلا در مورد لاستيك يا چرخ اتومبيل،  تنوع چرخ و قطعات جانبي آنقدر زياد بود كه اين امر گاه مشكلاتي را در نصب قطعات به وجود آورده و سبب بروز حوادث جدي در وسايل نقليه شده است.
از آنجايي كه صنعت نيرو محركه معرف فن آوري هاي جديد در جست وجوي انرژي هاي پاك، عملكرد بهتر، راحتي و ايمني است از اين رو استانداردهاي ايزو در زمينه وسايل نقليه جاده اي و سيستم هاي حمل ونقل هوشمند متكي بر رويارويي ابعاد مختلف توسعه هستند. همزمان با افزايش راحتي وسايل نقليه و بهبود فضاي داخلي اتومبيل، ضرورت توجه راننده نيز بايد مد نظر قرار گيرد. لذا با تغييرات سريعي كه در امكانات سيستم هاي حمل ونقل هوشمند در حال انجام است اكنون اين سوال مطرح است كه اين تغييرات در چه راستايي جهت گرفته اند؟