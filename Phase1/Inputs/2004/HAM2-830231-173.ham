فوتبال كويت به كجا مي رود؟
سرمايه هايي كه بر باد رفت
گروه ورزشي:فوتبال  كويت  سال هاست  كه  ميزبان  مربيان  خارجي  از كشورهاي  مختلف  دنياست  و هر كدام  از آنان  در دوران  مربيگري  خود با چالش هاي  متعددي  روبه رو بوده  و كارنامه هاي  متفاوتي  را عرضه  كرده اند.
در آخرين  تصميمات  فدراسيون  فوتبال  كويت  به  منظور هدايت  تيم  ملي  اين  كشور يك  مربي  بومي  به  جاي  مربي  برزيلي  به عنوان  سرمربي  تيم  ملي  و تيم  اميد كويت  انتخاب  شد.
فدراسيون  فوتبال  كويت  فروردين  82 اعلام  كرد كه  از اين  پس  «محمد ابراهيم» به  عنوان  سرمربي  جديد تيم هاي  ملي  و اميد كويت  انجام  وظيفه  مي كند.وي  تيم  اميد كويت  را براي  شركت  در مسابقات  فوتبال  مقدماتي  بازي هاي  المپيك  2004 آتن  آماده  كرد اما تيمش  با پذيرش  تساوي  بدون  گل در برابر تيم  عربستان  از راهيابي  به  مرحله  نهايي  المپيك  آتن  محروم  شد.
تيم  ملي  فوتبال  كويت  كه  «محمد ابراهيم» را به  عنوان  مربي  «شماره  30» تاريخ  عمر خود پذيرفت  پيش  از او نيز دهها مربي  خارجي  را از اروپا و آمريكاي  لاتين  تجربه  كرده  بود.مسئولان  فدراسيون  فوتبال  كويت  به  دليل  امكانات  و بودجه  مناسبي  كه  در اختيار دارند با ارائه  پيشنهادهاي  وسوسه  انگيز به  مربيان  مطرح  و زبده  دنيا در دو دهه  گذشته  بسياري  از نسخه هاي  شرقي  و غربي  را پيچيدند اما در كار خود موفقيتي  بدست  نياوردند.
مي توان  پي  برد كه  هر كدام  از اين  مربيان  به  دلايلي  همچون  اختلاف  نظر با مسئولان  فدراسيون  فوتبال  كويت  و يا دخالت  مسئولان  محلي  در كار آنان  يا از سمت  خود استعفا كردند و يا مجبور به  استعفا شدند.
پر افتخارترين  مربي  تاريخ  فوتبال  كويت  «لوبيچا بروچيچ» از يوگسلاوي  سابق  است  كه  در دو مقطع  در دهه هاي  60 و 70 سرمربيگري  تيم  ملي  فوتبال  كويت  را بر عهده  داشت  و توانست  تا با اين  تيم  در اكثر مسابقات  خود به  پيروزي  دست  يابد و 2 بار تيم  ملي  كويت  را به  مقام  قهرماني  جام  فوتبال  خليج  فارس  برساند.
تمامي  مربيان  خارجي  تيم  ملي  كويت  عدم  پيشرفت  فوتبال  اين  كشور را در چند عامل  خلاصه  كرده اند كه  اهم  آن  دخالت  فدراسيون  فوتبال  بوده  است .
آنها دلايلي  همچون  حرفه اي  نبودن  ليگ  فوتبال  كويت  و عدم  بكارگيري  بازيكنان  مطرح  خارجي  در باشگاههاي  اين  كشور، تعداد زياد باشگاهها در مقايسه  با جمعيت  800 هزاري  نفري  اين  كشور را از مهمترين  عوامل  ركود فوتبال  كويت  مي دانند.
«كارلوس  آلبرتو پري يرا» مربي  مطرح  برزيلي  كه  تيم  كشورش  را در سال  1994به  مقام  قهرماني  جهان  رساند نيز در تيم  ملي  كويت  سابقه  مربيگري  دارد.
وي  در سال  1980 مقام  قهرماني  جام  ملت هاي  آسيا و در سال  1982 افتخار صعود به  جام  جهاني  در اسپانيا را براي  اين  كشور به  دست  آورد.
«ماريو زاگالوي » برزيلي  و «ميلان  ماچالا» اهل  جمهوري  چك  نيز از مربيان  مطرح  دنيا هستند كه  در دهه هاي  70 و 90 سرمربيگري  تيم  ملي  كويت  را بر عهده داشتند و تنها به  مقام  قهرماني  جام  خليج  فارس  دست  يافته اند.
آخرين  مربي  خارجي  تيم  ملي  فوتبال  كويت  «پاولو سزار كارپيجاني » بود كه  هدايت  تيم  ملي  پاراگوئه  را در جام  جهاني  1998 فرانسه  بر عهده  داشت  و بازي هاي  بسيار درخشاني  را با اين  تيم  به  نمايش  گذاشت .
وي  در كويت  نتيجه  خوبي  نگرفت  و در دوره  اخير مسابقات  خليج  فارس  كه  در اين  كشور برگزار شد به  مقام  ششم  دست  يافت . وي  در مدت  هفت  ماه  مربيگري  خود بيش  از 47 بازيكن  را به  اردوي  تيم  ملي كويت  فرا خواند ولي  نتوانست  تا اين  تيم  را به  جايگاهي  مناسب  برساند.
لازم  به  ذكر است  كه  سهم  مربيان  داخلي  در هدايت  تيم  ملي  فوتبال  كويت  اندك  بوده  است  به  طوري  كه  از 30 مربي  كه  تاكنون  سرمربيگري  اين  تيم  را بر عهده داشته اند، تنها 5 مربي  بومي  در ميان  آنها ديده 
مي شود.كارشناسان  ورزشي  دلايل  عدم  موفقيت  مربيان  بومي  در نتيجه گيري  را عدم  دانش  و تجربه  كافي  و از سوي  ديگر سرپيچي  بازيكنان  از اوامر آنها مي دانند.
محمد ابراهيم  سرمربيگري  تيم  ملي  كويت  هم  اكنون  با نااميد شدن  از صعود به  بازي هاي  المپيك  آتن ، عزم  خود را جزم  كرده  تا اين  تيم  را در مسابقات  مقدماتي  جام  جهاني  2006 آلمان  به  جايگاه  شايسته اي  برساند.
مطالعه  روند استخدام  مربيان  خارجي  نشان  مي دهد كه  مسئولان  كويتي  تاكنون  از مربيان  برزيلي  بيش  از مربيان  ديگر كشورها براي  هدايت  تيم  ملي  كويت  استفاده  كرده اند و مربيان  اروپاي  شرقي  بويژه  يوگسلاوي  سابق  و جمهوري  چك  در رده هاي  بعدي  قرار دارند.
كارشناسان  ورزشي  اين  كشور معتقدند كه  مسئولان  فدراسيون  فوتبال  اين  كشور بدون  بررسي  ريشه اي  مسائل  فوتبال  در هر مقطع  زماني  به  يك  گروه  از مربيان  خارجي  روي  مي آورند تا در يك  مقطع  به  پيروزي  دست  يابند.
به  رغم  هزينه هاي  گزاف  اين  كشور نوار ناكامي هاي  تيم  ملي  فوتبال  كويت  همچنان  ادامه  دارد و اين  تيم  پس  از بازي هاي  آسيايي  تايلند در سال  1998 و كسب  مقام  نايب  قهرماني  تا كنون  به  هيچ  افتخاري  در سطح  قاره  آسيا دست  نيافته  است .