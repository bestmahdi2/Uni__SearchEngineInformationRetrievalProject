انجمن ورزشي نويسان صعود فوتبال ايران را تبريك گفت
گروه ورزشي: انجمن  خبرنگاران  و عكاسان  ورزشي  ايران  ديروز با انتشار بيانيه اي ، قرار گرفتن  تيم  ملي  فوتبال  ايران  را در رده  هفدهم  بهترين  تيم هـاي  فوتبال جهان  به  تمامي دست اندركاران  اين  رشته  ورزشي  و مردم  كشورمان  تبريك  گفت . در اين  بيانيه  آمده  است : انجمن  ورزشي نويسان  ايران ، موفقيت  بزرگ  و قرارگرفتن  تيم  ملي  فــوتبال كشورمان  را در رده  هفدهم  بهترين  تيم هاي  فوتبال  جهان  به  همه  افرادي  كه  در اين  راه  تلاش  كرده  و زحمت  كشيده اند، صميمانه  تبريك  مي گويد. بدون  شك  اين  موفقيت  بزرگ  مرهون  تلاش  همه  جانبه اي  بوده  كه  از ســـــوي مديران  ورزش ، مسئولان  فدراسيون  فوتبال ، كادر مربيان  و بازيكنان  ملــــي  و همچنين  رسانه هاي  همگاني ، خبرنگاران ، عكاسان  و مفسران  ورزش  صورت  گرفتــه است .
اميدواريم  به رغم  تمامي  گرفتاري هايي  كه  هميشه  بر سر راه  فوتبال  ما قرارداشته  است ، تيم هاي  ملي  رده هاي  سني  گوناگون  كشورمان  بتوانند، با راهيابي به  رقابت هاي  جام  جهاني  و بازي هاي  المپيك  ادامه دهنده  اين  افتخارآفريني ها باشند.
كانديداهاي فدراسيون ووشو
تا دهم ارديبهشت فرصت دارند
روزهاي يكم تا دهم ارديبهشت ماه زمان ثبت نام كانديداهاي پست رياست فدراسيون ووشو اعلام شد.
از آنجا كه 16 خردادماه به عنوان زمان برگزاري مجمع عمومي اين فدراسيون اعلام شده است، لذا در فرصت ده روزه ياد شده، تمامي كانديداها در محل فدراسيون ورزش هاي رزمي ثبت نام خواهند كرد.