مواد خوراكي غيرمجاز در بوفه هاي مدارس
سلا مت دانش آموزان در خطر است
طيف گسترده اي از كودكان و نوجوانان به سبب نزاري و اندام نحيفي كه دارند، در برابر ويروس ها و بيماري هاي مختلف، تاب مقاومت ندارند و بسيار زود، با از دست دادن سلا متي شان، روزهاي تلخ بيماري را تجربه مي كنند. از اين رو چه والدين آنها و چه مسؤولا ن مدارس، بايد به دقت بر نحوه تغذيه آنان نظارت كنند تا سلا مت كودكان به خطر نيفتد و هزينه هاي سنگين درمان بر خانواده تحميل نشود. اين مي تواند مهم ترين وظيفه هر خانواده يا هر مدرسه اي باشد.
كارشناس بهداشت سازمان آموزش و پرورش شهرستان هاي استان هاي تهران گفت: باوجود اين كه دانشگاه علوم بهزيستي و مسؤولان بهداشت مراكز بهداشت نيز بر عملكرد بوفه هاي مدارس نظارت دارند؛ اما هنوز در تعدادي از بوفه هاي مدارس خصوصاً در مقطع متوسطه، مواد خوراكي غيرمجاز عرضه مي شود.
جميله مولا خواه با اشاره به اين كه مواد خوراكي غيرمجاز در بوفه هاي مدارس مقاطع ابتدايي و راهنمايي عرضه نمي شود، افزود: اقداماتي در زمينه عدم فروش مواد خوراكي غيرمجاز در دبيرستان ها خصوصاً دبيرستان هاي پسرانه در حال اجرا است اما بايد كارشناسان بهداشت مناطق اقدامات جدي تري در زمينه كنترل بوفه هاي مدارس داشته باشند.
وي با تأكيد بر اين كه فروش تعدادي از مواد غذايي همچون پفك، نوشابه، شكلا ت و ساندويچ در بخشنامه اي از سوي دفتر بهداشت و تغذيه وزارت آموزش و پرورش در مدارس ممنوع است، افزود: تعدادي از بوفه هاي مدارس به بخش خصوصي واگذار شده است و اين در حالي است كه سازمان آموزش و پرورش نمي تواند بر بخش خصوصي نظارت داشته باشد.كارشناس بهداشت سازمان آموزش و پرورش شهرستان هاي استان هاي تهران همچنين از مجهز بودن 90 درصد از مدارس استان تهران به صابون مايع خبر داد و گفت: شهرستان هاي استان تهران داراي 27 منطقه است كه با هماهنگي ادارات آموزش و پرورش اكثر مناطق يا مجهز به صابون مايع است و يا ماهانه تعدادي صابون در اختيار اين مدارس قرار مي گيرد.