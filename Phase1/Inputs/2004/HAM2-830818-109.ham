درگيري دانشجويان و پليس در كابل
تظاهرات صدها تن از دانشجويان در كابل كه در اعتراض به كشته شدن هم دانشگاهيشان صورت مي گرفت، به خشونت گراييد.
به گزارش شبكه خبري بي.بي.سي، روز شنبه صدها دانشجوي افغان از حضور در سر كلاس هاي درس خود خودداري كردند و با برگزاري يك گردهمايي در مقابل دانشگاه به حادثه كشته شدن هم دانشگاهي خود اعتراض كردند. سپس آنها به سوي وزارت كشور تظاهرات كردند كه در اين ميان پليس ضدشورش براي جلوگيري از ادامه تظاهرات دخالت كرد. در همين حال گزارشهاي رسيده از كابل حاكي است كه ربايندگان سه كارمند سازمان ملل مهلت تازه اي را اعلام كرده اند.
اين ربايندگان كه خود را وابسته به گروه جيش المسلمين مي دانند و از ده روز پيش دو زن و يك مرد را به گروگان گرفته اند در بيانيه اي كه در اختيار خبرگزاريهاي خارجي مستقر در كابل قرار دادند، خواستار خروج نيروهاي آمريكايي از افغانستان هستند.در اين بيانيه تاكيد شده است كه گروگانها از خوردن و آشاميدن خودداري مي كنند و سازمان ملل نيز با ابراز نگراني از وضع سلامت گروگانها خواستار آزادي آنان شده است.