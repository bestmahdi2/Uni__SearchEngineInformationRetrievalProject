اعزام دو هزار دانش آموز از بم به سفر سياحتي و زيارتي
مشاور وزير آموزش  و پرورش  و رئيس  سازمان  دانش آموزي  كشور اعلام  كرد كه دو هزار نفر از دانش آموزان  شهرستان  زلزله زده  بم  در تعطيلات  نوروزي  به  سفر سياحتي  و زيارتي  اعزام  مي شوند.
محمدمهدي  شاه حسيني  روز دوشنبه  به  ايرنا گفت : دانش آموزان  دوره هاي  راهنمايي  و دبيرستان  بم  از اواخر اسفندماه  به  اين  سفر سياحتي  و زيارتي  اعزام  مي شوند.
وي  افزود: اين  سفر سياحتي  و زيارتي  كه  در قالب  اردوگاه  عيدانه  صورت  مي گيرد، تا پايان  تعطيلات  نوروزي  ادامه  خواهد يافت .
شاه حسيني  تصريح  كرد: دانش آموزان  يادشده  در تعطيلات  نوروزي  به  استان هاي  مختلف  كشور از جمله  خراسان ، مازندران ، تهران ، زنجان ، فارس  و اصفهان  سفر مي كنند.
رئيس  سازمان  دانش آموزي  توضيح  داد: دانش آموزان  شهرستان  زلزله زده  بم  در اين  اردو، از جاذبه هاي  تاريخي ، مذهبي  و طبيعي  استان هاي  ياد شده  ديدن  خواهند كرد.
وي  اظهارداشت : دانش آموزان  شهرستان  زلزله زده  بم  در اين  اردوگاه  به  مدت  يك  هفته  در مشهد مقدس  بسر خواهند برد و ضمن  زيارت  بارگاه  ملكوتي  حضرت  امام  رضا(ع )، از مكان هاي  مذهبي  و تاريخي  اين  شهر ديدن  خواهند كرد.
سه اردوگاه براي اسكان موقت
در شهر زلزله زده بم آماده شد
رئيس  ستاد بازسازي  وزارت  دفاع  مستقر در بم  از آماده  شدن  سه  اردوگاه براي  اسكان  موقت  زلزله زدگان  اين  شهرستان  خبر داد.
سردار اكبر خوشي  به ايرنا گفت : اين اردوگاهها با گنجايش  552 واحد مسكوني  طي  روزهاي  آينده  به  مردم  بم  تحويل  مي شود.
وي  افزود: 747 واحد اسكان  موقت  نيز اوايل  فروردين  ماه  آتي  براي  تحويل  به  زلزله زدگان  آماده  مي شود.او گفت : ستادهاي  معين  مستقر در بم  همزمان  با ساخت  اين  اردوگاهها سامانه آب ، فاضلاب  و برق  آنها را نيز نصب  و راه اندازي  مي كنند.وي  شمار واحدهاي  مسكوني  طرح  وزارت  دفاع  در بم  را 5600 واحد اعلام  كرد وافزود: اين  طرح  در مجموع  بين  50 تا 60 درصد پيشرفت  فيزيكي  داشته  است .
وي  افزود: از اين  تعداد 4200 واحد براي  اسكان  موقت  مردم  احداث  مي شود و 20 هزار مترمربع  نيز به  فضاهاي  آموزشي ، درماني  و خدماتي  اختصاص  مي يابد.وي  افزود: تلاش  مي شود بر اساس  جدول  زمان بندي  همه  واحدهاي  اسكان  موقت  اين طرح  تا 15 فروردين  ماه  سال  آينده  براي  سكونت  زلزله زدگان  آماده  شود.او گفت : علاوه  بر 300 نفر از كاركنان  وزارت  دفاع  كه  هم اينك  در بم  به  كارمشغول  هستند 400 نيروي  انساني  ديگر براي  روزهاي  تعطيل  در اين  منطقه  مستقر مي شوند.