صهبايي در تهران
خانواده صهبايي نام هاي معتبر و آشنايي در زمينه موسيقي جدي هستند. منوچهر و ايرج صهبايي كه از رهبران اركستر بنام و صاحب سبك ايراني اند، سالهاست كه در خارج از ايران اقامت دارند. البته آنها در چند سال اخير به كرات به ايران آمده اند و اجراهاي موفقي نيز با اركستر فيلارمونيك تهران داشته اند.
از همين روست كه منوچهر صهبايي، اواخر فروردين ماه به ايران مي آيد تا چند فعاليت مهم هنري در ايران داشته باشد. تشكيل مستر كلاس هاي رهبري اركستر اولين فعاليت موسيقي صهبايي در سال 83 خواهد بود. او سال گذشته نيز مشابه چنين كلاس هايي را در ايران برگزار كرده بود.در ضمن صهبايي علاوه بر برگزاري اين كلاس، سميناري نيز راجع به موسيقي سمفونيك به دعوت گروه هنر موسيقي زمان برگزار خواهد كرد.طبيعتا شركت در كلاس هاي صهبايي، غنيمتي گرانقدر براي اهل هنر و موسيقي خواهد بود.