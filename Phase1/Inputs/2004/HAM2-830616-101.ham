معاملات املاك بدون پيش سند ممنوع است
معاون  شهرسازي  و معماري  شهرداري  تهران  گفت : خريد و فروش  و انجام  معاملات  املاك  بدون  ارائه  پيش  سند ساختمان  در تهران  ممنوع  است .
غلامحسين  پردلي  در گفت وگو با ايرنا افزود: با هماهنگي هاي  بعمل  آمده  با اتحاديه  مشاوران  املاك  تهران ، تمامي  بنگاه داران  تهراني  موظف  شده اند تا در هنگام  تنظيم  قولنامه  املاك ، ابتدا پيش  سند ساختمان  را از صاحب  سند مطالبه  كنند. وي  افزود: در تمامي موارد خريد و فروش  املاك  در تهران ، بايد اين  نكته اجرا شود و هرگونه  خريد و فروش  ملك  به  غير از اين  طريق  ممنوع  است . معاون  شهرسازي  و معماري  شهرداري  تهران  در ادامه  تأكيد كرد: شهرونداني كه  در هنگام  خريد و فروش  املاك  موارد مشكوكي  در پيش سند ساختمان  ملاحظه  مي كنند بايد مديريت  شهري  را در جريان  قرار دهند. وي  خاطرنشان  كرد: شهرداري  تهران  از اين  پس  در قبال  خريد و فروش  املاكي كه  پيش  سند دارند مسئول  بوده  و به  وضعيت  آنها رسيدگي  مي كند.