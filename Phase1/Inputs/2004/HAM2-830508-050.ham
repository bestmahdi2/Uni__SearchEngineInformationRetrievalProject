كتابخانه
كتابخانه تخصصي هنر
باز هم يك خبر خوب براي آنهايي كه اهل كتاب هستند، گويا يك كتابخانه ديگر هم به جمع كتابخانه هاي تهران اضافه شده است. اين كتابخانه جديد، كتابخانه تخصصي فرهنگستان هنر است كه به تازگي در فرهنگستان هنر افتتاح شده است. در اين كتابخانه بيشتر از 7 هزار و 600 جلد كتاب وجود دارد كه موضوع آنها بيشتر در خصوص رشته هاي مختلف هنري مثل نقاشي، معماري، موسيقي، سينما، تئاتر و... يا موضوع هاي مرتبط با هنر مانند ادبيات، تاريخ و... است كه 2 هزار و 130 عنوان از اين كتاب ها، فارسي و عربي و 2 هزار و 399 عنوان آنها كتاب لاتين است. همچنين بخش نشريات اين كتابخانه با اشتراك 50 عنوان نشريه ادواري(هفته نامه- ماهنامه و...)يكي از بخش هاي فعال آن است اما بخش هاي مقالات فارسي و لاتين و موادسمعي و بصري فارسي و لاتين قرار است كه به زودي فعال شوند. ضمنا قرار است اين كتابخانه با همكاري كتابخانه ملي رده هنري ايران را در دو نظام رده بندي كنگره و ديويي گسترش دهد.
براي عضويت و استفاده از كتاب ها وامكانات اين كتابخانه  مي  توانيد به ساختمان مركزي فرهنگستان هنر در خيابان فلسطين- خيابان لقمان  الدوله ادهم - كوچه بوذرجمهر- پلاك 23 مراجعه كنيد.