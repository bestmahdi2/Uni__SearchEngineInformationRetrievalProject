تدوين طرح حمايت از باغ هاي شهرستان بم
گروه اقتصادي: براي بازسازي باغ هاي خسارت ديده از زلزله بم طرح حمايت از اين باغ ها تدوين و به سازمان مديريت و برنامه ريزي كشور ارسال شده است.رئيس سازمان جهاد كشاورزي استان كرمان در گفت وگو با خبرنگار ما اجراي اين طرح را مشروط به تصويب و تامين اعتبار آن دانست و گفت: اين طرح در سه مرحله كوتاه، ميان و بلندمدت تدوين شده و اجراي مرحله اول آن نيازمند 92 ميليارد و 730 ميليون ريال اعتبار است كه پس از تصويب و تامين اعتبار در سازمان مديريت و برنامه ريزي توسط سازمان جهاد كشاورزي استان اجرا خواهد شد.محمدرضا فتوت در تشريح مرحله كوتاه مدت اين طرح گفت: در اين مرحله طرح كه دوره يك ساله را در بر مي گيرد حمايت از باغ هاي بم كه بدون صاحب بوده و يا داراي صاحبان كم توان مي باشد در اولويت قرار گرفته است.فتوت گفت: در صورت تصويب طرح و اجراي مرحله كوتاه مدت آن در باغ هاي بم خصوصاً باغ هاي بدون صاحب يا داراي صاحبان كم توان، مراحل ميان و بلندمدت آن نيز اجرا خواهد شد.