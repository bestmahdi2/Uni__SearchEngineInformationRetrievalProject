كوتاه از سياست جهان
بررسي طرح عنان درجلسه سران ارتش تركيه
در جلسه ديروز سران ارتش تركيه در آنكارا طرح كوفي عنان براي تعيين سرنوشت قبرس بطور نهايي بررسي شد. به گزارش واحد مركزي خبر از آنكارا، طرح 9هزار صفحه اي عنان كه در آخرين مرحله از نشست هاي طرفهاي درگير مسئله قبرس در سوئيس به آنها ابلاغ شده بود در جلسه ويژه صبح ديروز سران ارتش تركيه پيش از آغاز جلسه شوراي امنيت ملي تركيه بررسي و اعلام نظر شد. شبكه خبري ان. تي. وي تركيه با انتشار خبر مربوط به برگزاري اين جلسه افزود: گفته مي شود ارتش تركيه در مورد تضمين هاي اتحاديه اروپا در قبال آينده قبرس و اتباع ترك، خط مرزي جديد پيشنهاد طرح عنان بين دو بخش قبرس همچنين مشكل مهاجرت اتباع دو قبرس ابراز نگراني كرده است.طرح عنان از جمعه گذشته در دستور كار فشرده شوراي امنيت ملي تركيه قرار گرفته است و به شكل نامحسوسي همه محافل منتظر اعلام مواضع ارتش تركيه در قبال تلاشهاي كوفي عنان درباره قبرس هستند.
هشدار ببرهاي تاميل به دولت سريلانكا
سازمان ببرهاي  تاميل  به  رئيس  جمهوري  سريلانكا و متحدان  سياسي  وي  هشدار داد كه اگر خواسته هاي  اين  گروه  ناديده  گرفته  شود، با جنگ  و درگيري  بيشتري  دراين  كشور روبرو خواهند شد. خبرگزاري  پي  تي  اي  هند روز دوشنبه  گزارش  داد: ببرهاي  تاميل  در اولين  واكنش  نسبت  به  پيروزي  شكننده  متحدان  سياسي  كومارا تونگه  رئيس  جمهوري  سريلانكا در انتخابات  روز جمعه  مجلس  اين  كشور اين  موضوع  را مطرح  كرد. حزب  اتحاد آزادي  به رهبري  كومارا تونگه  105 صندلي  از 225 كرسي  نمايندگي مجلس  سريلانكا در انتخابات  روز جمعه  پارلمان  اين  كشور را از آن خود كرد. بر اساس  اين  گزارش ، حزب  اتحاد آزادي  سريلانكا اعلام  كرده  كه  حاضر به گفتگوهاي  بيشتر با ببرهاي  تاميل  است . نخست  وزير سريلانكا دوسال  قبل  تلاش  زيادي  براي  برقراري  آتش  بس  با شورشيان ببرهاي  تاميل  انجام  داد كه  در نتيجه  موفق  به  امضاي  قرارداد آتش  بس  ميان اين  شورشيان  و نيروهاي  دولتي  شد. رئيس  جمهور سريلانكا، نخست  وزير اين  كشور را متهم  به  دادن  امتيازهاي بيش  ازحد به  شورشيان  ببرهاي  تاميل  مي كند.
انفجار نارنجك در كشمير 60 زخمي برجاي گذاشت
سخنگوي  پليس  هند اعلام  كرد: ديروز در پي  انفجار نارنجك  دستي  نزديك  پايانه اتوبوسراني  در كشمير هند حدود60 نفر از جمله  شماري  از نيروهاي امنيتي  زخمي شدند. به  گزارش  خبرگزاري  فرانسه  از سرينگر اين  سخنگو گفت :شورشيان  مظنون نارنجكي  را به  گشتي  نيروهاي  امنيتي  در شهر پولواما30 كيلومتري جنوب  سرينگر، مركز تابستاني  كشمير هند پرتاب  كردند. وي  با اشاره  به  اين كه  اين  انفجار موجب  وحشت  مردم  در پايانه  اتوبوس شد افزود:حدود 57 غير نظامي و سه  نيروي  امنيتي  در اين  انفجار زخمي شدند. روزانه  صدها مسافر براي  رفتن  به  سرينگر و ساير نقاط كشمير از اين پايانه  استفاده  مي كنند.
رئيس جمهور مكزيك بوش را به پايبندي به اصول بين المللي فراخواند
ويسنته  فاكس  رئيس  جمهوري  مكزيك ، جرج  دبليو بوش ، رئيس  جمهوري آمريكا را به  احترام  و پيروي  ازدستور دادگاه  بين المللي  لاهه  فراخواند. سي .ان. ان  بااعلام اين  خبر افزود: رئيس  جمهوري  مكزيك  از بوش  خواسته  است  تابه  تصميم  دادگاه  بين المللي (لاهه )در خصوص  تجديد نظر در مورد پرونده  زندانيان  مكزيكي  تبار درآمريكا، احترام  قائل  شده  وبه  آن تن  دهد. براساس  راي  دادگاه  بين المللي (لاهه )در روز چهارشنبه  گذشته ، ايالات  متحده بايد درمورد پرونده  51 زنداني  مكزيكي  كه در زندان هاي  آمريكا درانتظار مرگ بسر مي برند، تجديد نظر كند. مقامات  ايالت  تگزاس  آمريكا به  دنبال  راي  دادگاه  مذكور، اعلام  كردند: تصميم  دادگاه  بين المللي (لاهه )درايالت  جرم خيز تگزاس  كه  بالاترين  ميزان مجازات هاي  مرگ  مربوط به آن  است ، قابل  اجرا نخواهد بود.
ايتاليا افراط گرايان را به برخورد سخت تهديد كرد
جوزپه  پيزانو وزير كشور ايتاليا با تهديد مسلماناني  كه  آنان  راتندرو خواند گفت : در برخورد با افراط گراياني  كه  ما را تهديد مي كنند ازمشت  استفاده  خواهيم  كرد.
به گزارش ايرنا، پيزانو در مصاحبه  با روزنامه  لارپوبليكا چاپ  ايتاليا افزود: فقط بااين  اقدام  مي توانيم  از دموكراسي  خود كه  در خطر قرار گرفته  دفاع  كنيم  وحتي  ذره اي  از نظم  خود را تغيير نمي دهيم . وزير كشور ايتاليا در اين  مصاحبه  كه  ديروز چاپ  شد اظهار داشت : از مسلمانان  درستكاري  كه  براي  كار و زندگي  به  ايتاليا مي آيند استقبال  مي كنيم  و نه  افرادي  كه  براي  گسترش  خشونت  به  كشور ما آمده اند.
پيزانو با اشاره  به كنترل  و بازجويي  از 161 مهاجر تونسي ، الجزايري  ومغربي  كه  سه  روز قبل  در 34 شهر اين  كشور اجرا شد افزود: هدف  اين  عمليات پيشگيرانه ، منزوي  كردن  افراد تندرو بود تا نتوانند به  ما آسيب  برسانند.