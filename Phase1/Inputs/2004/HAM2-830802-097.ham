آسيب ديدگي رهبر كوبا
فيدل  كاسترو رهبر كوبا روز پنجشنبه  به  مدت  بيش  از سه  ساعت  تحت  عمل جراحي  زانو كه  به  دليل  سقوط از پلكان  يك  سكوي  سخنراني  در 8 نقطه  دچار شكستگي  شده  بود، قرار گرفت .
به  گزارش  رسانه هاي  خبري  منطقه ، كاسترو 78 ساله  چهارشنبه  شب  پس  از سخنراني  در جمع  دانشجويان  بر مزار چه  گوارا همرزم  انقلابي  خود در شهر سانتا كلاراي  اين  كشور، از پلكان  ليز خورد واز ناحيه  زانو مجروح  شد.
وي  از پزشكان  خود خواست  كه  براي  جراحي  زانوي  او تنها از بيهوشي  موضعي براي  بي حس  كردن  قسمت  آسيب  ديده  استفاده  كنند.
رهبر كوبا همچنين  در نامه اي  به  مردم  اين  كشور نوشت  كه  علاوه  بر شكستگي زانوي  چپ  وي  در 8 نقطه ، استخوان  بازوي  دست  راست  او نيز ترك  برداشته  است .
كاسترو به  مردم  اطمينان  داد كه  حالش  رو به  بهبودي  است  و به  تماس  خود با آنان  ادامه  خواهد داد.