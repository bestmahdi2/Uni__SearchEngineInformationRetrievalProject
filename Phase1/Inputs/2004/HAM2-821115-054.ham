ارزش محصولات پتروشيمي ايران در سال جاري به 2/2 ميليارد دلار خواهد رسيد
مديرعامل  شركت  بازرگاني  پتروشيمي ايران ، گفت : ارزش  محصولات  پتروشيمي  ايران  تا پايان  سال  82 به  2/2 ميليارد دلار خواهد رسيد.
به گزارش ايرنا، محمد احتياطي  افزود: ارزش  محصولات  پتروشيمي در 10 ماهه  امسال ، دو ميليارد دلار و وزن  آن 10 ميليون  تن  بوده  است .
وي  با اشاره  به  اينكه  يك  ميليارد دلار از اين  توليدات  در بازارهاي  خارجي عرضه  شده  است ، پيش بيني  كرد كه  ارزش  محصولات  پتروشيمي در سال  83 به  5/3ميليارد دلار برسد كه  حدود دو ميليارد دلار آن  صادر خواهد شد.
وي  افزود: برخي  از محصولات  پتروشيمي  ايران  به  ارزش  هفت  ميليارد دلار و به  وزن  30 ميليون  تن  تا سال  2009 ميلادي  پيش  فروش  شده  است .
احتياطي  با اشاره  به  اينكه  محصولات  پيش  فروش  شده  معادل  30 درصد توليدكشور تا سال  2009 است ، گفت : 70 درصد باقيمانده  براي  مصرف  داخلي  وبازاريابي  به  روز خواهد بود.وي  افزود: پيش  فروش ، منابع  لازم  سرمايه گذاري  در صنعت  پتروشيمي را تامين و مشكل  بازاريابي  را حل  خواهد كرد.
مديرعامل  شركت  بازرگاني  پتروشيمي  ايران ، گفت : اگر پيش  فروش  نكنيم  توسعه  صنعت  بزرگ  پتروشيمي  با كندي  روبه  رو خواهد شد و شايد هم  دچار توقف  شود.