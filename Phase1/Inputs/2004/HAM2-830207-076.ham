نمايشگاه كتاب كنار ساحل
يازدهمين نمايشگاه بين المللي كتاب توكيو به شكل شهرهاي فضايي، هفته گذشته در منطقه اي ساحلي برپا شد. در اين نمايشگاه بيش از 600 شركت انتشاراتي از 25 كشور شركت كردند. دليل استقبال كشورهاي مختلف از نمايشگاه كتاب توكيو بازار 2 ميليارد دلاري كتاب در ژاپن است. آمارهاي منتشر شده نشان مي دهد كه در ژاپن سالانه نزديك به 20 ميليارد دلار كتاب به فروش مي رسد. در اين نمايشگاه از ايران هم شركت هاي انتشاراتي حافظ و آرويج به طور مشترك حضور داشتند. غرفه ايران كه با نقاشي هاي هنري مينياتور و كتاب هاي شعر تزئين شده در ميان غرفه هاي چين و ژاپن و روبه روي غرفه هند قرار گرفته. ظاهرا مخاطبان ژاپني به كتاب هاي شعر و فرهنگ ايران علاقه دارند اما ضعف در ارايه كتاب ها به زبان انگليسي يا ژاپني مانع از بالا رفتن فروش كتاب ها مي شود.