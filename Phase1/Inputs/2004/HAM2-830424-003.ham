صداي مصرف كننده
برق و باد
برق خيابان شهيد مرادي در محدوده شهرزيبا با كوچكترين بادي قطع مي شود لطفا بازبيني كنيد.
محمدي 
حقوق شهروندي چه مي شود
روز پنج شنبه مورخ 17 تير شركت برق منطقه جنوب غرب تهران روبه روي مغازه ام، داخل پياده رو مبادرت به نصب ترانس فشار قوي كرده است. با شهرداري منطقه 19 تماس گرفتم، در پاسخ گفتند اجازه نصب در اين محل ندارند.
به اداره برق منطقه شكايت كردم، در جواب گفتند كه از نظر قانون اجازه داريم كه هر نقطه صلاح است، نصب  شود.
آيا از نظر حقوق شهروندي نبايد آسايش و مسائل مربوط به حق و حقوق يك شهروند در نظر گرفته شود؟
علي چاپار
زمين هاي بدون امكانات رفاهي 
زمين هاي شهرك هوانيروز واقع در ورامين بعد از 20 سال فروش اين زمين ها به مردم هنوز امكانات رفاهي(آب، برق و گاز)واگذار نشده است. به همين دليل مالكان بعد از گذشت سالها نمي توانند ساختمان در آن احداث كنند.
بقائي 
تابلو گمراه كننده
در بزرگراه يادگار امام نرسيده به نيايش تابلوي راهنمايي سفيدرنگي با عنوان ميدان سرو - خيابان ارغوان وجود دارد. عبارت >ميدان سرور تابلوي مذكور مربوط به قبل از ساخته شدن بزرگراه نيايش است و اين تابلو موجب دورتر شدن مسير و گمراهي رانندگاني كه مسير آنها ميدان سرو است، مي شود. از معاونت ترافيك شهرداري منطقه 2 تقاضا داريم نسبت به حذف عبارت >ميدان سروز تابلوي مذكور و نصب تابلوي جديد از طريق مسير بزرگراه نيايش اقدام كنند.
اهالي كوچه ارغوان 
يك خط ناقابل 
مسافران خط آزادي - رسالت با وجود تعداد زيادشان در حسرت يك خط اتوبوس واحد مستقيم هستند. اي كاش اين آرزو محقق مي شد.
نصرتي 
دو برابر قيمت 
در يكي از دكه هاي روزنامه فروشي قيام دشت، روزنامه همشهري را به دو برابر قيمت مي فروشند. اگر فاصله تا تهران توجيه مناسبي براي اين عمل باشد حتماً بوشهري ها همشهري را 1000 تومان مي خرند.
علي خانلو
درب آهني مزاحم 
سه راه ارشدآباد در محدوده خيابان يافتآباد يك درب آهني گاراژي كه به ظاهر قبلا ً منطقه تجاري بوده وجود دارد كه حالا  نيز بعد از مسكوني شدن اين منطقه هنوز درب وسط خيابان بدون استفاده پابرجاست. اين درب باعث شده كه خدمات شهرداري از قبيل نظافت معابر و... انجام نگيرد. بعد از چندين تماس حضوري، مكاتبه اي، امضاي اهالي و تأييد مسجد محل هنوز هيچ ترتيبي جهت حل مشكل صورت نگرفته.
قابل توجه اين كه از حدود يك سال گذشته تا حالا  سه بار شهردار ناحيه عوض شده و همه آن ها قول مساعد داده بودند. ولي امان از بدقولي.
يك شهروند
سوله نيمه كار
در خيابان سيمون بوليوار، حدود دو سال است كه يك سوله ورزشي به صورت نيمه كاره رها شده است. از مسؤولان منطقه پنج تقاضا داريم باتوجه به نبود مناطق فرهنگي - تفريحي از جمله كتابخانه، پارك و فرهنگسرا در قسمت شمالي بزرگراه ايرانپارس، قبل از تبديل شدن به محل رفت وآمد معتادان و اراذل و اوباش نسبت به تكميل سوله اقدام كنند.
از ساكنان خيابان سيمون بوليوار
مرغ و گوشت مانده
تعدادي از مغازه ها واقع در خيابان شهرستاني مرغ مانده و گوشت چرخ كرده غيربهداشتي عرضه مي كنند. چرا وزارت بهداشت يا سازمان دامپزشكي نظارتي ندارد؟
يك مشتري 
مشكلات وام ازدواج 
براي گرفتن وام ازدواج به هر يك از بانكها مراجعه كرده ايم مي گويند بودجه نداريم. خوب تكليف ما چيست؟ غير از اين وام شهرداري هم به ما پرداخت نشد.
يك شهروند
وام خوداشتغالي 
وزارت كار وامي با نام وام خوداشتغالي را در نظر گرفته، 1000 تومان براي تهيه دفترچه راهنماي آن پرداخت كرده ايم اما آنقدر شرايط سختي دارد كه فكر نمي كنم بشود اين وام را گرفت.
محسن پور
پاداش ما را هم بدهيد
از مستمري بگيران تأمين اجتماعي هستم پاداش قبل از سال 78 را هنوز نگرفته ايم؛ البته قول آن را به ما داده اند ولي هنوز هيچ خبري نيست.
مستمري بگير
ما منتظريم 
سال گذشته قرار شد به خانواده هايي كه داراي بيماران قطع نخاعي هستند حق پرستاري تعلق گيرد؛ اما هنوز به قول خود عمل نكرده اند ولي ما همچنان منتظريم!
معصومي