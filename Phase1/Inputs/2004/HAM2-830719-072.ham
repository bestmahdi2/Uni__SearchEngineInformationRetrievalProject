پيشنهادهاي سرمايه گذاري در بخش گردشگري در حال بررسي است
مهر: به منظور توسعه صنعت گردشگري و رشد بيشتر توريسم، فرصت  هاي سرمايه گذاري داخلي و خارجي در بخش هاي مختلف گردشگري فراهم و اعلام مي شود.
معاون سازمان ميراث فرهنگي و گردشگري با بيان اين مطلب گفت: فرصت هاي سرمايه گذاري در بخش هاي مختلف گردشگري مانند هتل سازي، مراكز اقامتي و پذيرايي بين راهي و... و همچنين مناطق نمونه گردشگري كشور اعلام مي شود و متقاضيان مي توانند با مراجعه به سازمان پيشنهادهاي خود را مطرح كنند.
وي از تدوين استانداردهاي مراكز اقامتي و تأسيسات گردشگري خبر داد و خاطرنشان كرد: اين استانداردها به منظور كنترل عملكرد كيفيت مراكز اقامتي تهيه شده، در گذشته براي مراكز اقامتي و تأسيسات گردشگري 3 استاندارد وجود داشت كه آن هم شامل فضا و ساختمان اين تأسيسات بود، در صورتي كه اين استانداردهاي جديد 50 نوع است كه كيفيت ارايه خدمات و نرخ گذاري بر روي آنها، آموزش نيروي انساني و... مدنظر قرار گرفته است.براساس اين گزارش، مختار باقري، معاون اداره كل طرح هاي توسعه گردشگري سازمان گردشگري و ميراث فرهنگي كشور به ايرنا گفت: جاذبه هاي مهم گردشگري و توريستي كشور به پروژه هاي ملي تبديل مي شوند.
وي افزود: اين طرح به عنوان يكي از مؤلفه هاي مهم جذب توريست و گردشگر در سازمان گردشگري و ميراث فرهنگي در تيرماه امسال به تصويب رسيده است و در نخستين پروژه ملي جاذبه هاي گردشگري كشور، رودخانه زاينده رود به عنوان محور گردشگري ملي شناخته شده است.
به گفته وي در اين طرح منطقه توريستي كوهرنگ در چهارمحال و بختياري با محوريت زاينده رود تا گاو خوني در استان اصفهان و در بخش ديگر نيز اين منطقه تا مسجد سليمان با محوريت رودخانه و جنگل هاي بازفت به عنوان پروژه ملي انتخاب شده است.
وي مهم ترين ويژگي اين طرح ملي را پيوند دو قطب صنعتي و گردشگري اصفهان و خوزستان توسط چهارمحال و بختياري ذكر كرد و گفت: اجراي طرح توريست سلامت و پزشكي و توريست ورزشي از برنامه هاي ديگر سازمان ميراث فرهنگي و گردشگري در كشور در سال جاري است.