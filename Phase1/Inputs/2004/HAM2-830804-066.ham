طرح گسترش مالكيت سهام تا پايان سال نهايي مي شود
مهر: حيدر مستخدمين حسيني با اشاره به اين كه طرحي با عنوان عرضه كوپن سهام در وزارت اقتصاد مطرح نيست، گفت: از سه ماهه آخر سال گذشته تاكنون تنها طرحي به نام گسترش مالكيت سهام براي عموم مردم در اين وزارتخانه مطرح شده است.
معاون امور حقوقي و پارلماني وزارت امور اقتصادي و دارايي با اشاره به اين كه طرح گسترش مالكيت سهام براي عموم مردم در دستور كار وزارت امور اقتصادي و دارايي قرار دارد، اظهار داشت: كار كارشناسي روي اين طرح هم اكنون در اين وزارتخانه در حال انجام است.حيدر مستخدمين حسيني ابراز اميدواري كرد: طرح گسترش مالكيت سهام براي عموم مردم تا پايان سال در وزارت امور اقتصادي و دارايي نهايي شده و براي بررسي و تصويب به دولت و مجلس شوراي اسلامي تقديم شود. به گفته وي، درصورت تصويب نهايي طرح فوق، از ابتداي سال آينده از طريق مكانيزمي سهام شركت هاي دولتي به همه مردم واگذار خواهد شد. طرح عرضه كوپن سهام مكانيزم هاي خاص خود را داشته و محتواي آن با طرح گسترش مالكيت سهام براي عموم مردم تفاوت دارد.