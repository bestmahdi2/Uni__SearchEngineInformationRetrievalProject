درپي دستگيري يك باند جعل سند فاش شد
سندسازي براي زمين هاي بي صاحب
يك باند بزرگ جعل اسناد و مدارك كه عمده فعاليتشان خريد و فروش زمين و ملك با اسناد جعلي بود، دستگير شدند.
چندي قبل مسوول يكي از دفاتر اسناد رسمي شهرري طي تماس با ماموران پليس شكايت كرد «مردي با مراجعه به دفتر وي خود را مامور حفاظت اطلاعات فرماندهي انتظامي تهران معرفي كرده و قصد سوءاستفاده دارد.»
ماموران پس از اطلاع ماجرا با حضور در محل موفق به دستگيري متهم شدند.
در بازجويي از متهم مشخص شد اين فرد با همدستي اعضاي باندش در زمينه خريد و فروش غيرقانوني زمين هايي است كه مالكان آنها سال هاي متمادي نسبت به ملك خود اقدامي نكرده اند.
اعضاي اين باند پس از شناسايي اين زمين ها و الصاق عكس يكي از اعضاي باند بر روي شناسنامه هاي جعلي اقدام به فروش زمين ها مي كرده اند.
اعضاي اين باند سند مالكيت، شناسنامه، اوراق رسمي ادارات و مهرهاي ادارات دولتي اعم از شهرداري، دستگاه اجرايي و قضايي را جعل كرده اند كه ازجمله مي توان به جعل مهر شعبه اي از دادگستري كرج اشاره كرد.
در تحقيقات، همچنين مشخص شد حوزه فعاليت اعضاي اين باند عمدتاً در تهران، كرج، شهريار و اسلامشهر بود.