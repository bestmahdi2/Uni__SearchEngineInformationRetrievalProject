تلاش گسترده سينماگران براي كمك به زلزله زدگان
سينماگران  و اهالي  مطبوعات  همگام  با ساير اقشار جامعه   با حضور در سينماهاي  تهران  به  جمع آوري  كمك  براي  آسيب  ديدگان  زلزله  بم  پرداختند.
به  گزارش  ايرنا، سينماهاي  قدس ، آفريقا، مركزي ، سپيده ، فلسطين ، صحرا، آستارا و فرهنگ  ميزبان  هنرمندان ، مردم  علاقه مند و اهالي  مطبوعات  بودند. اين  سينماها فروش  فيلم  خود را به  طور كامل  به  مردم  آسيب  ديده  زلزله بم  اختصاص  دادند.
محمدمهدي  حيدريان  معاون  سينمايي  وزير ارشاد نيز با حضور در سينماهاي  مختلف  پايتخت  با مردم  و هنرمندان  در جذب  كمكهاي  مردمي همراه  شد. وي  در گفت  و گو با خبرنگاران ، سينماگران  را همراه  و همدل  با مردم دانست  و از تلاشهاي  جامعه  هنري  كشور در مشاركت  و همياري  باآسيب ديدگان زلزله  بم  قدرداني  كرد.
حيدريان  به  ميزان  خرابي  اماكن  فرهنگي  شهر زلزله زده  بم  اشاره  كرد واز برنامه ريزي  براي  بازسازي  بخشهاي  فرهنگي  از جمله  سالنهاي  سينمايي  اين شهر خبر داد.
مسعود زبردست  مدير سينما سپيده  تهران  نيز در گفت  و گو با خبرنگار ماحضور مردم  و هنرمندان  براي  كمك  به  آسيب ديدگان  شهر بم  را گسترده  دانست . وي  خاطرنشان  كرد: سينماگران  در يك  اقدام  بي سابقه  به  كمك  هموطنان  خودآمده اند و اين  حركت  بزرگ  در تاريخ  ايران  ثبت  خواهد شد.
سينما قدس  نيز با نمايش  فيلمهاي  خارجي  ديگران ، دار و دسته هاي نيويوركي ، چشمها و آخرين  مبارز تا پاسي  از شب  ميزبان  مردم  وهنرمندان  بود.
مسئولان  سينما آفريقا نيز با قرار دادن  صندوقهاي  كمك  در جلوي  درورودي  اين  سالن  در جمع آوري  كمكهاي  مردمي براي  زلزله زدگان  بم  شركت  كردند.
محمد يگانه  مديراين  سينما، حضور مردم  در كمك  به  زلزله زدگان  را پرشوردانست  و خواستار استمرار چنين  فعاليتهايي  شد.