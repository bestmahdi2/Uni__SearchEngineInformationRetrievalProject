حمله جنگجويان چچني به اينگوش و داغستان 116 نفر كشته و زخمي برجاي گذاشت
در حمله  جنگجويان  چچني  به  جمهوريهاي  اينگوش  و داغستان  روسيه  54 نفر از جمله كفيل وزير كشور اينگوش كشته و 62 تن ديگر مجروح شدند.
به گزارش ايرنا از مسكو، خبرگزاري  ايتارتاس  ديروز با اعلام  اين  خبر به  نقل  از يك  سخنگوي  وزارت  كشور روسيه  افزود: جنگجويان  چچني  بطور همزمان  ساختمان  وزارت  كشور اينگوش  و واحد مرزباني  و چندين  انبار مهمات  در نارزان  و قصبه  قره بولاغ  و شهر سلپتسئوسك  را مورد حمله  قرار دادند.
اين  مقام  همچنين  خاطرنشان  ساخت  كه  علاوه  بر كفيل  وزير كشور، دادستان  نارزان  و 18 مقام  وزارت  كشور جمهوري  اينگوش  نيز كشته  شده اند.
بر اساس  اين  گزارش  در حمله  شب  سه شنبه بيش  از 200 جنگجوي  چچني  شركت داشته  و در حال  حاضر تعقيب  گروههاي  پراكنده  آنها كه  قصد گريختن  به  نقاط ديگر را دارند جريان  دارد.
چچنها مقادير زيادي  سلاح  و مهمات  از يكي  از انبارهاي  وزارت  كشور به تاراج  برده  و ساختمان  وزارت  كشور در نارزان  و مركز پليس  قره بولاغ  را نابودكردند.
يك  گروه  ديگر از جنگجويان  چچني  نيز دوشنبه شب به  مخاچ  قلعه  مركزجمهوري  داغستان  حمله  كردند كه  در درگيري  با نيروهاي  سازمان  امنيت  فدرال متحمل  6 كشته  شدند.
در اين  حمله  دو نفر از نيروهاي  روسيه  نيز مجروح  شدند.
سرگئي  ايوانف  وزير دفاع  روسيه  كه  در خاوردور روسيه  بسر مي برد درمورد اعزام  نيروي  اضافي  به  منطقه  گفت : هيچ  لزومي به  اعزام  نيروي  كمكي  براي سركوبي  جنگجويان  وجود ندارد.
به دستور مراد زيازيكوف  رئيس  جمهور اينگوش  در اين  جمهوري  عزاي  عمومي 3روزه  اعلام  شده  است .