دفترچه هاي بيمه از سال آينده نيم ساعته صادر مي شود
به گزارش ايسنا مجيد روزيفراخ افزود: متقاضيان دريافت دفترچه بيمه تأمين اجتماعي از سال 83 مي توانند ضمن مراجعه به كليه شعب اداره تأمين اجتماعي استان تهران در عرض نيم ساعت دفترچه بيمه خود را
دريافت كنند.
وي با بيان اين كه هنرمندان و نويسندگان نيز تحت پوشش بيمه تأمين اجتماعي قرار گرفته اند، تأكيد كرد: اين طرح براي اولين بار در شعبه شميران سازمان تأمين اجتماعي به صورت آزمايشي آغاز شده است.
به گزارش ايسنا، روزيفراخ در ادامه در خصوص نحوه مكانيزه كردن دريافت سوابق بيمه شدگان گفت: شعبه 27 سازمان تأمين اجتماعي استان تهران اين طرح را به طور آزمايشي اجرا كرده است كه در آن، همگام با تكنيك هاي روز، سوابق مراجعان ارائه شده و حتي افراد مي توانند از طريق شبكه اينترنت سوابق خود را دريافت كنند.