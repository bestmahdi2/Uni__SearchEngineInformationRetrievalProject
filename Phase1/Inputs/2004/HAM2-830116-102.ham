سيگار،جان يك ميليارد نفر را در قرن 21 مي گيرد
وزارت بهداشت، درمان و آموزش پزشكي در گزارشي اعلام كرد: 1 ميليارد نفر در قرن 21 به دليل استعمال دخانيات جان خود را از دست خواهند داد، در حالي كه اين ميزان در قرن بيستم، 100 ميليون نفر بوده است.
به گزارش ايسنا، وزارت بهداشت در اين گزارش تأكيد كرده است: استعمال دخانيات در حال حاضر يكي از بزرگترين عوامل در حال افزايش مرگ و مير در سطح جهان است و سالانه 5 ميليون نفر در دنيا در اثر ابتلا به بيماريهاي ناشي از مصرف دخانيات جان خود را از دست مي دهند.
اين گزارش مي افزايد: با الگوي جاري مصرف دخانيات، 500 ميليون نفر از جمعيت، به علت مصرف دخانيات كشته خواهند شد كه بيش از نيمي از اين افراد را كودكان و نوجوانان تشكيل مي دهند.
بيش از 70 درصد اين مرگ و ميرها در كشورهاي در حال توسعه اتفاق مي افتد و تا سال 2020 مصرف دخانيات عامل حدود يك سوم مرگ و مير جهاني خواهد بود.