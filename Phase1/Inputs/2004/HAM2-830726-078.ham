نام توزيع كنندگان دانلود غيرقانوني موسيقي افشا مي شود
سينا: صنعت موسيقي در بريتانيا حكم رسمي دادگاه را دال بر مجبور كردن تأمين كنندگان خدمات اينترنتي(اي اس پي ها)به افشاي نام هاي توزيع كنندگان دانلود غيرقانوني موسيقي را، گرفت.
به گزارش بي بي سي، دادگاه بريتانيا 14 روز به شركت هاي تأمين كننده خدمات اينترنتي فرصت داده است تا به افشاي نام ها و نشاني هاي 28 آپلود كننده موسيقي آن دسته از افرادي كه به اشتراك گذاشتن موسيقي هاي موجود با ديگران مبادرت مي ورزند- به گروه تجاري صنعت فتوگرافيكي بريتانيا بپردازد.
دادگاه اعلام كرده است چنانچه اقدامي از سوي آي اس پي  ها انجام نگيرد دولت موظف است تا اقدامات شديدي را عليه آنان به عمل آورد.
صنعت فتوگرافيك بريتانيا بر اين عقيده است كه 15 درصد از فايل هاي اشتراكي مسئول بيش از 75 درصد از همه دانلود كردن غيرقانوني موسيقي هستند و بر اين اساس از دولت خواسته بودند كه براي متوقف كردن اين روند تدابير امنيتي خاصي بينديشند.
شركت هاي موسيقي در آمريكا بيش از 5 هزار و 700 مورد دانلود غيرقانوني را توسط فايل هاي اشتراكي گزارش داده اند.
برخي از تحليلگران امور اينترنتي بر اين عقيده اند كه اين عمل خود گامي در جهت كاهش جرايم سايبر به حساب مي آيد.