فوتبال مقدماتي جام جهاني 2006
فرانسه بازي بدون زيدان را تجربه مي كند
خبرنگار همشهري: بعد از خاتمه بازيهاي المپيك اكنون بزرگترين رويداد ورزشي بازيهاي قهرماني جام جهاني 2006 آلمان است. رقابتهاي انتخابي قاره اروپا برخلاف ساير قاره ها ديرتر و از امشب آغاز مي شود.
در حساس ترين بازي هاي گروه هاي هشتگانه در گروه دوم دانمارك در كپنهاگ ميزبان اوكراين است.
پرتغال نايب قهرمان اروپا در گروه سوم در ريگا به مصاف لتوني مي  رود.فرانسه پس از سالها بايد بازي بدون زيدان را تجربه كند. بعد از خداحافظي او فرانسه روزهاي سختي را در پيش خواهد داشت.اين تيم در اولين بازي خود به ديدار رژيم اشغالگر قدس مي رود.در اين ديدار بارتز نيز بدليل مصدوميت غايب است.
در گروه پنجم ايتاليا كه در آخرين ديدار تداركاتي برابر ايسلند شكست خورد ميزبان نروژ است. اين ديدار در پالرمو برگزار خواهد شد.
تيم ملي انگليس در گروه ششم در وين ميهمان اتريش است.در ديگر بازي مهم اين گروه ايرلند شمالي به ديدار لهستان مي رود.تيم بلژيك در ديداري آسان برابر ليتواني صف آرايي مي كند. اين بازي در گروه هفتم برگزار مي شود.در آخرين گروه نيز ايسلند با بلغارستان، كروواسي با مجارستان و مالت با سوئد ديدار مي كنند.