تاجر online مجدداً آغاز به كار كرد
گروه دانش: paypal سيستم خريد و فروش online شركت ebay پس از 5 روز تعطيلي مجدداً فعاليت خويش را از سر گرفت.
paypal يكي از گسترده ترين، مجهزترين و دقيق ترين سيستم هاي خريد و فروش online بين سيستم هاي مشابه خود بوده و اين سيستم يكي از امتيازات شركت ebay نسبت به ديگر شركت هاي كامپيوتري است.
آماندا پاير سخنگوي شركت ebay درباره تعطيلي paypal مي گويد: «اين تعطيلي به دليل اصلاحاتي در سيستم صورت گرفت.»
او مي افزايد: به مشتركين اطمينان مي دهيم كه اطلاعات شخصي آنها حذف و يا مخدوش نشده و آنها مي توانند مجدداً با وارد كردن كد و مشخصه هاي قبلي خود اقدام به خريد از paypal بكنند.
paypal بيش از 50 ميليون مشترك از سراسر جهان دارد كه در نيمه دوم سال جاري(2004)78 ميليون معامله به ارزش 4/4 بيليون دلار از طريق آن صورت گرفته است كه اين ميزان معامله از سه ماهه سوم سال با رشد 53 درصدي مواجه بوده است.
اين موفقيت چشمگير به جهت اصلاحات ماه جولاي سال جاري(2004)در سيستم paypal بوده است و اكنون براي دومين بار اصلاحاتي در paypal صورت گرفته كه بي شك باعث افزايش حجم معاملات آن خواهد شد.