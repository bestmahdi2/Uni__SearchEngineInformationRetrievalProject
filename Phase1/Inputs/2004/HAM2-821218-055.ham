وزير امور اقتصادي و دارايي:
برخي نهادهاي حكومتي در سالهاي اخير فعاليت هاي جديدي با عنوان بخش خصوصي آغاز كرده اند
وزير امور اقتصادي و دارايي فعاليت شركت ها و نهادهاي بخش دولتي در بخش خصوصي را آفت اقتصاد كشور دانست.
«طهماسب مظاهري» گفت: برخي نهادهاي حكومتي و ستادي فعاليت هايي را در سال هاي اخير با عنوان بخش خصوصي انجام داده اند كه اين امر آفت جدي براي اقتصاد كشور محسوب مي شود.
به گزارش سيپنا، وي، وضعيت اقتصادي كشور را پس از جنگ داراي ويژگي هايي دانست و اضافه كرد: شرايط خاص جنگي سبب افزايش تصدي گري دولت در بخش هاي مختلف اقتصادي، افزايش قوانين دولتي و در نتيجه جلوگيري از ابتكار عمل بخش خصوصي شد.وي در مورد چگونگي اجراي برنامه هاي خصوصي سازي گفت: با اجراي تمام بخش هاي برنامه جامع خصوصي سازي، مي توان به موفقيت در اين بخش دست يافت.وي با بيان اينكه تاكنون فقط بخشي از برنامه خصوصي سازي در كشور اجرا شده است، گفت: با اجراي تمام بخش هاي برنامه مي توان نتايج مطلوبي كسب كرد.
وزير امور اقتصادي و دارايي گفت: توجه به برنامه هاي خصوصي سازي در سياست هاي كلي نظام، برنامه هاي 5 ساله و همچنين سند چشم انداز 20 ساله كشور نشان از اهميت امر خصوصي سازي در ايران دارد.مظاهري اظهار داشت: به لحاظ عزم جدي در نظام براي خصوصي سازي، لايحه و الگوي خصوصي سازي براي تكميل اين برنامه تنظيم شده است.