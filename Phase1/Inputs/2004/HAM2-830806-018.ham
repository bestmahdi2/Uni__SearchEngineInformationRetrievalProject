رفاه
خلبانان زميني
گمان نكنيد، تنها مشاغل مربوط به تغذيه مستقيم با سلامت مردم در ارتباط است. مثلا رانندگي را در نظر بگيريد، اگر راننده مشكل جسماني يا رواني داشته باشد، چقدر امكان خطا و در نتيجه تصادف بالا مي رود. مدير كل دفتر حمل و نقل كالا و مسافر سازمان راهداري و حمل و نقل جاده اي گفته: رانندگان برون شهري ناوگان عمومي كشور پس از انجام معاينات شغلي كارت صحت و سلامت دريافت مي كنند.
شهرام آدم نژاد افزود: اين كارت به منظور افزايش سطح سلامت رانندگان، تامين امنيت رانندگي، حفظ سلامت مسافران و پيشگيري از بيماري هاي شغلي رانندگان ناوگان عمومي كشور صادر مي شود و رانندگان پس از انجام معاينات شغلي كارت صحت و سلامت دريافت مي كنند.
وي گفت: 8/5 هزار راننده بين شهري چهار ماه فرصت دارند تا اين كارت را دريافت كنند. وي با تاكيد بر نظارت مستمر به معاينات شغلي رانندگان گفت: به منظور اجراي بهتر و موثرتر، طرح اقدامات نظارتي و كنترلي در همه مراحل اجراي طرح صورت مي گيرد.
آدم نژاد گفت: سازمان راهداري و حمل و نقل جاده اي بر اجراي صحيح توافقنامه دفتر حمل و نقل كالا و مسافر و اداره كل سلامت محيط و كار وزارت بهداشت، درمان و آموزش پزشكي در زمينه آزمايش هاي پاراكلينيكي شامل بينايي سنجي، شنوايي سنجي و آزمايش هاي تشخيص طبي نظارت كامل خواهد داشت.
از اين پس رانندگان نيز مثل خلبا ن ها بايد انواع و اقسام آزمايشا ها را بگذرانند تا بتوانند راننده شوند.