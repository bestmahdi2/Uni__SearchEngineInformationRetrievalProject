دوره هاي واكسيناسيون كودكان تغيير مي كند
گروه اجتماعي: همايش سالانه انجمن پزشكان كودكان ايران همزمان با بيست و پنجمين بزرگداشت استاد دكتر محمدقريب صبح ديروز آغاز به كار كرد.
به گزارش خبرنگار همشهري، دكتر پزشكيان وزير بهداشت،درمان و آموزش پزشكي طي سخناني در مراسم افتتاحيه اين همايش اظهارداشت: با تلاش مسئولين و پزشكان كودكان طي سال هاي اخير، بيماري هاي واگيردار تحت كنترل درآمده است، پس از 3 سال باعث افتخار ماست كه بگوييم، فلج اطفال ديگر در كشور وجود ندارد و امسال 36 ميليون در كشور واكسينه شدند كه در دنيا بي نظير است.
در حاشيه اين همايش، دكتر سيداحمد سيادتي رييس اين همايش به خبرنگار همشهري گفت:  انجمن پزشكان كودكان ايران يكي از قديمي ترين انجمن هاست كه از سال 1335 توسط دكتر قريب تاسيس شد. در اين انجمن بسياري از متخصصين با ارايه كارهايي تحقيقاتي در زمينه بيماري هاي كودكان به فعاليت مشغول هستند.
وي در ارتباط با بيماري هاي كودكان كه در حال حاضر موردتوجه و بررسي پزشكان است گفت: بيماري «كاوازاكي» يكي از شايعترين علت هاي عارضه قلبي اكتسابي بعد از تب رماتيسمي در كودكان است كه كودكان زير 5 سال را تهديد مي كند و علائم آن تب طولاني، قرمزي چشم، برجستگي هاي روي زبان، تورم گردن و دست و پا و دانه هايي روي بدن است و خطر عمده اين بيماري به علت گرفتگي در عروق قلب باعث انفاركتوس در كودكان مي شود كه اين عارضه با رسيدگي
به موقع و استفاده از داروهاي مناسب به 2 درصد كاهش مي يابد.
وي همچنين گفت: تمركز سال آينده برنامه انجمن پزشكان كودكان بر روي حوادث و تصادفات به عنوان شايعترين عامل مرگ و مير كودكان پس از بيماري هاست كه عمدتا ناشي از بي توجهي، عدم مراقبت و وجود اتفاقاتي است كه كودكان را دچار حادثه مي كند.
وي وضعيت مبارزه با بيماري هاي كودكان را در ايران مطلوب دانست و گفت: با برنامه هاي پيش بيني شده و مبارزه با بيماري هاي اسهالي و تنفسي و واكسيناسيون كه 95-96 درصد كودكان انجام داده اند و غذاهاي تكميلي و استفاده از شير مادر مي توان گفت كه مرگ ومير كودكان بسيار كم شده و اميدواريم با تمركز بر روي جلوگيري از حوادث بتوانيم اين آمار را به حداقل برسانيم.دكتر سيادتي همچنين درمورد واكسيناسيون كودكان اعلام كرد: از سال 1383 روند واكسيناسيون تغيير كرده و در 2-4-6 و 12 ماهگي انجام مي گيرد. به دليل اينكه فرصتي باشد تا كودكان بتوانند زودتر واكسينه شوند.