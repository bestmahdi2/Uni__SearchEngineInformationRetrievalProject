اسامي صندوق هاي قرض الحسنه پرداخت كننده وام ازدواج اين هفته اعلام مي شود
وام ازدواج به زوج هاي جوان تهراني پرداخت مي شود
شهردار تهران گفت: اسامي صندوق هاي قرض الحسنه پرداخت كننده وام ازدواج به زوج هاي جوان تهراني در هفته جاري اعلام مي شود.
دكتر محمود احمدي نژاد در گفت وگو با خبرگزاري مهر با اعلام اين مطلب افزود: زوجهاي جوان تهراني منتظر باشند كه اسامي اين صندوق ها طي دو سه روز آينده از طريق صداو سيما و مطبوعات به اطلاع آنها خواهد رسيد.
بر همين اساس قرار است پرداخت وام ازدواج يك ميليون توماني كه از سوي شوراي اسلامي شهر تهران مصوب و براي اجرا به شهرداري ابلاغ شده است، از اول خرداد ماه امسال آغاز شود.
بنابر يكي از مفاد آيين نامه وام ازدواج، فقط زوجهاي جواني مي توانند از تسهيلات دريافت اين وام استفاده كنند كه تاريخ ثبت عقدشان(مندرج در عقد نامه رسمي )از آذرماه سال گذشته به اين سو باشد.
همچنين مزدوجين جوان بايد ساكن يا شاغل در محدوده مناطق 22 گانه شهرداري تهران باشند.
طبق ماده پنجم و ششم اين آيين نامه، دوره بازپرداخت وام 30 ماه و بدون كارمزد و بهره خواهد بود.
اين مصوبه با هدف تشويق جوانان به امر حسنه ازدواج و ايجاد تسهيلات براي انجام آن، سال گذشته در شوراي اسلامي  شهر تهران به تصويب رسيد. اما فرمانداري تهران طرح چنين موضوعاتي را خارج از وظايف قانوني شوراي شهر دانست و نسبت به اين مصوبه اعتراض كرد كه اعضاي شورا در جلسه هشتم ارديبهشت ماه جاري به اين اعتراض رسيدگي كرده و نهايتاً مشخص شد اين قبيل موضوعات هيچ مغايرتي با وظايف قانوني شوراها ندارد.