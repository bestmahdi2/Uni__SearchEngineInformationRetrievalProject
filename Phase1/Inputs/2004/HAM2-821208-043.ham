يادداشت
sms ايراني
ماست مخابرات ترش نيست(2)
آرش كرم بيگي
بر اساس اطلاعات ارايه شده از سوي مركز پيام كوتاه(sms)شركت مخابرات ايران مشتركان تلفن همراه كشور هر هفته به طور متوسط 11 ميليون پيام كوتاه نوشتاري براي يكديگر ارسال مي كنند.
روابط عمومي شركت مخابرات اين آمار قابل ملاحظه را نمايانگر نقش موثر اين سرويس مخابراتي در ارتباطات همراه ايران مي داند. اين گزارش مي افزايد: در حال حاضر 755 هزار مشترك تلفن همراه از سرويس پيام كوتاه بهره مند بوده كه از اين تعداد 358 هزار مشترك از طريق تماس با شماره تلفن «09990» واحد ارتباطات مردمي اين روابط عمومي متقاضي اشتراك اين سرويس شده اند.
با توجه به اين آمار چيزي حدود يك چهارم مشتركان تلفن همراه كشور، مشترك سرويس پيام كوتاه هستند كه با توجه به رده سني قالب مشتركان رقم
اميدوار كننده اي است.
در بخش ديگري ازاين گزارش آمده است: به موجب بررسي هاي انجام گرفته، پيام هاي كوتاه موفق يعني پيام هايي كه توسط مخاطبان دريافت شده 94 درصد بوده كه عدم توفيق بخشي از شش درصد  باقي مانده آن به علت عدم آگاهي مشتركان از چگونگي استفاده صحيح از اين سرويس است.
با توجه به كيفيت غيرقابل قبول شبكه تلفن همراه كشور(خصوصاً در كلانشهرها)اين درصد
اميدوار كننده بهترين راه حل مشتركان براي دور زدن شبكه ناكارآمد كشور است !گو اين كه اين سرويس براي مخابرات گاهاً درآمدزا تر از مكالمه عادي است، چرا كه هر پيام كوتاه چيزي حدود 13 تومان(8/12 تومان)براي مشترك هزينه دارد يعني يك سوم پالس عادي مكالمه و مشتركان معمولاً در يك بازه زماني كوتاه چندين پيام به يك ديگر ارسال مي كنند(فرضاً براي هماهنگ كردن يك جلسه)بدين طريق هزينه اين هماهنگي با پيام كوتاه از پالس عادي بيشتر خواهد شد و مخابرات سود بيشتري خواهد كرد، بگذريم از پيام هاي تصويري كه هركدام سه پيام كوتاه پيوسته محاسبه مي شوند!
اين گزارش تصريح كرده است كه مواردي از قبيل خاموش بودن گوشي تلفن همراه مشترك مقصد، ارسال پيام به شبكه تلفن ثابت و مشتركان تلفن همراه كشورهايي كه طرف قرارداد رومينگ بين المللي نبوده، از جمله مهم ترين عوامل پيام هاي خاموش بوده است، البته اگر شما هم از سرويس پيام كوتاه استفاده مي كنيد حتماً با نرسيدن پيام به مقصد يا پيام خطاي ارسال و حتي ارسال پيام به مشترك ديگر مواجه شده ايد كه ربطي به دلايلي كه مخابرات به عنوان علل ناموفق بودن شش درصد كوته پيام هاي كوتاه معرفي كرده ندارد! در هر صورت پيام كوتاه به سرعت در بين مشتركان بي گناه شركت مخابرات به عنوان راه حلي براي برقراري تماس موفق در حال مرسوم شدن است! در اين بين شركت ها هم به ارايه سرويس هاي ارزش افزوده پيام كوتاه اقدام كرده اند كه از بين آنها مي توان به دپارتمان امنيت شبكه دانشگاه شريف با ارايه سرويس هايي چون ارسال پيام از موبايل به ياهو مسنجر - ارسال ايميل به وسيله تلفن همراه - ارسال پيام كوتاه از وب به موبايل و ايجاد خبرنامه و گزارش وضعيت آب و هواي شهرها و ديگر سرويس هاي ارزش افزوده مثل اطلاع از موجودي بانكي(بانك سپه)و اطلاع از آخرين اطلاعات پروازهاي هما اشاره كرد.
بگذريم از اين كه شركت مخابرات نه تنها به اين قبيل تيم ها گت وي نمي دهد كه حتي مدام با اختلال در خط تلفني كه براي اين منظور اختصاص داده اند مواجه مي شوند! اين را هم بگويم كه sms center مخابرات علي رغم توليد آن توسط همان تيم دانشگاه شريف از چين خريداري شد آن هم با باگ ها و اختلالاتي
مثال زدني !چندي پيش هم مخابرات براي ارسال پيام كوتاه از اينترنت وب سايتي را راه اندازي كرده بود كه دچار نقاط ضعف عمده اي بود بدين صورت كه اشخاص غيرمجاز مي توانستند با هزينه مشتركان و با نام و شماره  آنها از وب، پيام ارسال كوتاه كنند يا پيام هاي ارسال شده توسط ديگر مشتركان را بخوانند !(كسي اين بين نپرسيد چرا مخابرات متن پيام هاي خصوصي ارسالي توسط مشتركان را ذخيره مي كند و آيا اين خود نوعي شنود نيست؟!)
منبع: http://iranictnews.com