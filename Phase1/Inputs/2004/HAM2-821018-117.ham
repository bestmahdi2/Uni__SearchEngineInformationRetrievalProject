عضو شوراي شهر: هيچ جاي تهران امن نيست
مردم  آماده  بازسازي  بافت هاي  فرسوده  هستند اما تسهيلات  وجود ندارد
گروه شهري: عضو شوراي  اسلامي  شهر تهران ، گفت : هيچ  جاي  تهران  از نظر خطر زلزله  در امان  نيست  و بايد به  فكر بازسازي  شهر بود.
«حبيب  كاشاني» ديروز  پس  از ديدار با شهروندان  منطقه  10 تهران  به  ايرنا، گفت : روز گذشته  روزنامه ها، تهران  را به  نقاط امن  و ناامن تقسيم  كردند، هيچ  نقطه اي  در تهران  امن  نيست  و اين ها موجب  ترس  و رعب  مردم مي شود.
وي  افزود: اين  اخبار جز اينكه  نرخ مسكن  را در نقاطي  افزايش  داده  و درجاي ديگر كاهش  دهد، پيامد ديگري  ندارد.
به  گفته  وي ، زلزله  شهرستان  بم ، بسياري  از شهروندان  را براي  نوسازي  محل سكونت  خود ترغيب  كرده  است ، اما تسهيلاتي  براي  آنها در نظر گرفته  نشده  است .
وي  افزود: مردم  آماده  بازسازي  بافت هاي  فرسوده  هستند اما تسهيلات  و سياست هاي  تشويقي  وجود ندارد.
كاشاني  به  گسل هاي  زلزله  احتمالي  تهران  اشاره  وتصريح  كرد: اين  گسل ها درصورت  فعاليت ، تمام  شهر را خواهد لرزاند.
عضو شوراي  اسلامي  شهر تهران  افزود: دولت  بايد تسهيلاتي  را براي  احياي  شهردر نظر گيرد، قرار است  300 ميليون  دلار فاينانس  در اختيار شهرداري  قرارگيرد، اما آنقدر پيچ  وخم  دارد كه  پس  از گذشت  چندماه  هنوز خبري  ازآن  نيست .
وي  تأكيد كرد: خطر زلزله  در تهران  بسيار جدي  است  و با حرف هاي  روزنامه اي  نمي شود آن  را رفع  كرد.
كاشاني  به  فرسوده  بودن  بيش  از نيمي  از فضاي  شهر اشاره  كرد و گفت : شوراي شهر و شهرداري  تهران  بسيار مصمم  در نوسازي  شهر هستند، اما راه هاي  اجرايي بسته  است .
مجري طرح نوسازي  بافت هاي  فرسوده  كلان شهرهاي  كشور نيز ديروز درخصوص  فاينانس در نظر گرفته  شده  براي  بازسازي  بافت هاي  فرسوده ، گفت : با توافقات  صورت گرفته  با سازمان  مديريت  و برنامه ريزي  مقرر شده  كه  300 ميليون  دلار فاينانس براي  نوسازي  بافت هاي  فرسوده  تا سال  آينده  در اختيار كلان شهرهاي  كشور قرارگيرد.
« جواد شعرباف  »گفت 300 ميليون  دلار فاينانس  در نظر گرفته  شده  براي  بازسازي بافت هاي  فرسوده  تهران  و 6 كلان  شهر ديگر است .