رئيس جمهوري در مراسم افتتاح سد بزرگ اردبيل:
85 سد تا اواسط سال آينده در كشور افتتاح مي شود
گروه اقتصادي: از افتخارات نظام جمهوري اسلامي كار در زمينه آب و سدسازي است و از ابتداي سال جاري تاكنون 5 سد در كشور افتتاح شده است.
سيد محمد خاتمي رئيس جمهوري ديروز در مراسم افتتاح سد مخزني اردبيل با بيان اين مطلب افزود، همزمان  با بهره برداري  از سد يامچي ، سد بزرگ  كيوي كلنگ  زني  شد كه  اين  سد هم  از سدهاي  ارزنده  است، همچنين  عمليات اجرايي  چندين  سد شروع  شده  و مي شود كه  اين ها مي تواند چهره  استان  را دگرگون كنند.
رئيس  جمهور با اشاره  به  راه اندازي  تصفيه خانه  فاضلاب  خلخال  و آبرساني  به 25 روستاي  استان  اردبيل  گفت  اينها نقطه  روشني  در بهبود وضعيت  استان  است .
رئيس جمهوري  اظهار اميدواري  كرد تا اواسط سال  84 شاهد به  ثمر رسيدن  85سد در كشور باشيم .
وي  گفت  تا سال  1357، از 11 سد در كشور بهره برداري  شد و از سال  1357 تا1368، 35 سد به  بهره برداري  رسيد و از سال  1376 تا اواسط سال  1384 اين تعداد به  85 سد مي رسد، يعني  50 سد در طول  اين  سالها افتتاح  خواهد شد.
وي  افزود همين  نسبت  را در مساله  توليد برق  نيز خواهيم  داشت ، چرا كه ما به  لحاظ كار در صنعت  آب  و برق  به  درجات  بالاي  پيشرفت  رسيده ايم  و آمادگي داريم  خدمات  را در اين  زمينه ها به  كشورهاي  ديگر صادر كنيم .
رئيس  جمهوري  تصريح  كرد يكي  از بركات  كشاورزي  ما نيز ناشي  از فعاليت  درسدسازي  است ، اگر ميزان  برداشت  از هكتار بالا مي رود و زمينهاي  ديم  تبديل به  آبياري  مي شود، اين  امر نشان دهنده  توسعه  سدها و شبكه هاي  آب  مي باشد.
رئيس  جمهور همچنين  در اين  آيين  به  فعالان  و دست  اندركاران  طرح  سد مخزني اردبيل (يامچي )لوح  تقدير اهدا كرد.