آخرين آمار ايدز در ايران اعلام شد
براساس آخرين آمار وزارت بهداشت، درمان و آموزش پزشكي، شمار آلوده شدگان به عفونت hiv(بدون علامت)و ايدز در ايران به 6 هزار و 337 مورد(6030 مرد و 307 زن)رسيد.
به گزارش خبرگزاري دانشجويان ايران،ايدز در كشور، طبق آخرين آمار اعلام شده، تاكنون جان 736 نفر را گرفته است كه از ميان اين قربانيان، 707 نفر(1/96 درصد)را مردان و 29 نفر(9/3 درصد)را زنان تشكيل مي دهند.به گزارش ايسنا، افراد 25 تا 34 سال با 1788 مورد(2/41 درصد)ابتلا، شايع ترين گروه سني(در زمان بروز)ابتلا به hiv و ايدز در كشور را تشكيل مي دهند كه از ميان آنان 1705 نفر مرد و 83 نفر زن هستند.
اعتياد تزريقي، تماس جنسي، خون و فرآورده هاي خوني و انتقال از طريق مادر به كودك، به ترتيب مهم ترين علل آلودگي به hiv و ايدز در ايران به شمار مي روند.
نتايج آمار فوق حاكيست گروه سني 30 تا 39 سال با 256 مورد بيشترين متوفيات ابتلا به آلودگي به ويروس hiv و ايدز را به خود اختصاص داده اند، كه از اين ميان 245 نفر را مردان و 11 نفر را زنان تشكيل مي دهند.
طبق اين آمار، معتادان تزريقي با تعداد 447 نفر(444 مرد و 3 زن)بيشترين آمار فوت بر اثر ابتلا به ايدز را به خود اختصاص داده اند.