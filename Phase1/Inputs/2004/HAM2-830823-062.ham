بيماري ديابت در حال گسترش است
ايلنا: وزير بهداشت اعلام كرد: شيوع بيماري ديابت در دنيا افزايش يافته و ايران نيز اگر كمي دير بجنبد، 2 ميليون نفر ديگر نيز به ديابت مبتلا خواهند شد.
در پيام دكتر مسعود پزشكيان، وزير بهداشت درمان و آموزش پزشكي كه توسط معاون اداره بيماري  هاي وزارت بهداشت در سمينار روز جهاني ديابت، قرائت شده، آمده است: شيوع بيماري ديابت به آهستگي صورت مي  گيرد و به كندي نيز قابل كنترل است.
اين پيام تصريح مي  كند: در حال حاضر، در ايران يك ميليون و 800 هزار ديابتي وجود دارد كه اگر به فكر پيشگيري نباشيم، اين تعداد افزايش خواهد يافت، همچنين بسياري از بيماري  هاي چشمي، قطع عضوها و بيماري  هاي قلبي و عروقي نيز در اثر افزايش بيماري ديابت در جامعه رشد يافته  اند.
در اين پيام در خصوص برنامه  هاي پيشگيرانه وزارت بهداشت، آمده است: وزارت بهداشت از سال 75 با تشكيل كميته كشوري ديابت فعاليت  هاي كنترل بيماري ديابت را شروع كرده و فعاليت آن ادامه دارد.
اين پيام خاطر نشان مي  كند: بهترين راه پيشگيري از ديابت مبارزه با چاقي است كه متاسفانه در حال حاضر چاقي  هاي ناشي از كم  تحركي بسيار زياد شده است.
معاون مديريت بيماري هاي وزارت بهداشت، نيز در اين سمينار اعلام كرد: تمام روستاييان كشور براي كنترل و كاهش بيماري ديابت، تست رايگان بيماري ديابت مي  شوند.
عليرضا دلاوري، گفت: طرح كنترل روستاييان در بيماري ديابت، خرداد ماه آغاز مي  شود و تمام آنهايي كه سابقه فاميلي بيماري ديابت دارند، افراد چاق و در معرض خطر، تست رايگان بيماري ديابت خواهند داد. وي تصريح كرد: با توجه به اين كه 50 درصد افراد مبتلا به ديابت از بيماري خود مطلع نيستند، آموزش همگاني در اين زمينه بسيار مهم و ضروري است. دلاوري با اشاره به پير شدن جمعيت كشور، گفت: مسن شدن جمعيت كشور، تغيير شيوه زندگي  هاي شهري، عدم تحرك و تغذيه  هاي نامناسب، احتمال بروز بيماري ديابت را در كشور افزايش داده است.