كالا هاي ارزان چيني صداي همه توليدكنندگان را درآورده است
چيني ها از قبل برنامه داشتند
حالا يك ميليارد و 300 ميليون نفر با هم متحد هستند. آنان دست به دست هم داده اند تا در دنياي حاضر كه عصر تكنولوژي و ارتباطات نامگذاري شده،  عرض اندام كنند
نتيجه اش مي شود امروزي كه ساعت ضدآب چيني در ميدان هفتم تير تهران با قيمت 500 تومان به فروش برسد
به اندازه كرايه تاكسي آزادي - ميدان امام حسين(ع)
تا كجا چنين پيش مي تازند؟ چيني ها اقتصادمان را فلج كرده اند. شايد در اندازه هاي كلان، ارز زياد و چشمگيري از كشور خارج نكنند، ولي وقتي جا به جا ميدان هاي شهر را نظاره مي كنيم، كالاهاي چيني را مي بينيم كه در يك چشم بر هم زدن فروخته مي شوند.
كالاهاي چيني نه نياز به چانه زني دارند، نه ورانداز كردن خاصي. خيلي تند فروخته مي شوند. آنقدر قيمت اجناس ارزان است كه ديگر ذهنيتي براي چانه زني باقي نمي ماند.
عمده كالاهاي چيني كه وارد ايران مي شود و اين همه سريع به فروش مي رود، بيشتر، مواد مصرفي است. چيني ها معروف شده اند به توليدكنندگان كمي. آنها با جمعيت فوق العاده اي كه دركشورشان دارند، توانستند به نقاط وحدتي دست پيدا كنند. حالا يك ميليارد و 300 ميليون نفر با هم متحد هستند. آنان دست به دست هم داده اند تا در دنياي حاضر كه عصر تكنولوژي و ارتباطات نامگذاري شده،  عرض اندام كنند. چيني ها معروف شده اند به پشتكاري كه بيشتر به سماجت مي ماند. با جمعيت كثيرشان هر صبح با زنگ كارخانه مشغول كار مي شوند، بي آنكه صحبت كنند. صرفا نگاه و ذهنشان را به كار مي دهند و خيلي خشك و مقرراتي تا ساعت استراحت و تنفس با دقت كارشان را انجام مي دهند.
تاريخچه اي از احاطه چيني ها
1415، سال پيش از امروز را مرور مي كنيم. اخباري كه از چين مي رسيد، نويد چنين روز شكوهمندي را براي اين مردم پرتلاش داشت. حوالي سال هاي 67 بود كه مجله دنياي ورزش مقاله اي راجع به ورزش همگاني صبح در چين نوشته بود. از رئيس تا كمترين رتبه شغلي در چين هر صبح به نرمش و ورزش صبحگاهي مي پرداختند؛ 20 دقيقه ورزش كه جزئي از ساعات كاري ايشان محسوب مي شد. اين برنامه ها چند سال پس از نجات چين از مواد مخدر، شكل گرفت. برنامه ضد اعتياد آنان نيز در خور توجه است. چيني ها نمي توانستند در مقابل غول دنياي مخدر بايستند. در كشورشان مزارع زيادي به كشت خشخاش اختصاص پيدا كرده بود.
مسوولان كشور،  خشخاش را به شكل كوپني به مردمشان عرضه كردند. براي هر وعده بدون آگاهي مصرف كنندگان از ميزان مرفين مي كاستند و به جاي آن گياهان ديگر مي افزودند. سپس طي اطلاعيه اي از مصرف كنندگان تقاضا كردند، چند روز ترياك مصرف نكنند. زمان گذشت و ساعت بارها نواخت.
روزها، ساعت ها را خوردند و پيش تاختند. دولت از مصرف كنندگاني كه مدتي بدون آگاهي تنها گياهان دارويي استفاده مي كردند و مرفيني در بدنشان وجود نداشت،  دعوت به استعمال كرد. اينان كه دوباره براي استفاده مخدر به داروخانه مراجعه كرده بودند، كساني بودند كه نه بر حسب نياز جسمي و روحي كه مشكل اتلاف وقت به اعتياد داشتند. آنها را سوار كشتي كرده و بر اقيانوس فرستادند. كشتي را به توپ بستند و خيالشان از بابت اينگونه مصرف كننده ها آسوده شد. سپس قوانين بسيار خشن براي چنين بزه هايي در نظر گرفتند.
كنترل جمعيت چين در مرزهاي پهناورش كار ساده اي نيست. آنان برنامه ريزي درازمدت كردند و امروز شاهد موفقيت شان هستيم.
همان روزهاي دهه 60 بود كه اخباري به گوشمان مي خورد و نظام آموزشي ايران بي توجه از كنار آن عبور مي كرد. مبني بر اينكه بسياري از ساعت هاي كامپيوتري موجود در بازار ايران ساخته دانش آموزان هنرستاني چيني است كه راهي بازارهاي جهان سوم مي شود. نتيجه اش مي شود امروزي كه ساعت ضدآب چيني در ميدان هفتم تير تهران با قيمت 500 تومان به فروش برسد. به اندازه كرايه تاكسي آزادي - ميدان امام حسين ع. محصولات چيني با شمارش زياد و قيمت ارزان وارد مرزها مي شود. از گمرك وارد نمي شود كه تعرفه هاي گمركي بساط تجارتشان را به هم بريزد. در قالب كالاي قاچاق به شكل انبوه وارد مي شود و در حال حاضر يكي از بغرنج ترين مسايل اقتصادي كشور ايران است. وضعيت كالاي قاچاق در قد و قواره مواد مخدر به اقتصاد ما لطمه وارد مي كند. بسياري از توليدكنندگان داخلي دست از كار شسته اند، در كارگاه ها را چفت زده اند و خود به بازار واسطه گري محصولات چيني وارد شده اند. هرچند اين حقايق تلخ است ولي قابل اغماض نيست.
ورود ارزان و تلخ 
چيني ها برنامه ريزي كردند و به اهدافشان دست يافتند. ما در اين مدت اما دست روي دست گذاشتيم و همه چيز را ساده گرفتيم. البته براي شروع امروز نيز دير نيست. اگر بتوانيم برنامه هاي منسجمي بريزيم، شايد راه گريزي براي نجات از وضع فعلي پيدا كنيم. بايد بازارهاي مصرف را از چنگ چيني ها درآوريم يا اگر توانش را نداريم و هزينه هاي زيادي مي طلبد، براي توليد و صادرات كلان در بخش هاي ديگر برنامه ريزي كنيم.
بازار چين در 3 مرحله كار مي كند. يعني هر جنس چيني 3 فاز از زندگيش را طي كرده تا دور ميدان هفتم تير يا ولي عصر ع مي آيد و در قبال اسكناس سرخ يا سبزرنگ به دست مشتري و مصرف كننده مي رسد. توليدكننده، بازارياب و فروشنده 3 طبقه اشتغال بازار چين است. توليدكننده صرفا به توليد انبوه مي انديشد نه كاري به بازاريابي دارد و نه فروش. او از دولت يارانه مي گيرد تا جنس ارزان و زياد توليد كند. بازارياب بدون دخالت وحضور كسي و با كمك يارانه اي كه از دولت چين مي گيرد، بازارهاي مختلف را وارسي مي كند. در حال حاضر كشورهاي جهان سوم بهترين گزينه بازار چين به شمار مي آيند. دولت هزينه حمل و نقل تا ديوار چين را نيز پرداخت مي كند. تجار چيني كه قصد فروش كالا در كشورهاي همسايه توسعه نيافته را دارند، تا كناره هاي مرز بي  هزينه مي آيند، تحقيقات بازاريابي انجام شده و كالاها را براساس بازار تقاضا به كشورهاي ديگر ارسال مي كنند.
توليد در چين به شكلي باور نكردني ارزان در مي آيد. آنها يك مديريت ويژه اي دارند. در اين روش معتقدند؛ يك نفر فكر مي  كند، 10 نفر كار. ولي كسي در كار ديگري دخالت نمي      كند. آنها با اتحاد و انسجام، بازار پوشاك، منسوجات، لوازم التحرير، لوازم خانگي و بسياري كالاهاي مصرفي ديگر را از پا انداخته اند. بايد براي مقابله در برابر اين موج سهمگين كالاهاي ارزان چيني چاره اي انديشيد. قبل از آنكه ديگر بازارها نيز زير بار كسادي بازار كمرشان خم شود.