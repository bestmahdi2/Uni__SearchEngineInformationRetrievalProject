جمعه بازار
سينماي ايران
فروش فيلم ها در سينماهاي تهران
تا تاريخ 23 شهريور



- ارقام به ميليون تومان
توضيح: از چهارشنبه دو فيلم جديد در سينماها بر روي پرده رفتند. با پايان اكران «سربازهاي جمعه» ساخته مسعود كيميايي، فيلم «سيزده گربه روي شيرواني» به كارگرداني علي عبدالعلي زاده در گروه سينمايي قدس آغاز شد و «مزرعه پدري» ساخته رسول ملاقلي پور به جاي «مهمان مامان» به كارگرداني داريوش مهرجويي در گروه سينمايي عصر جديد بر روي پرده رفت.
اكران فيلم هاي «فارنهايت 11/9» ساخته مايكل مور و «بيل را بكش 1» ساخته كوينتين تارانتينو در چند سينماي تهران نيز آغاز شده است.
سينماي جهان
فروش فيلم ها در سينماهاي
ايالات متحده تا تاريخ 12 سپتامبر



- ارقام به ميليون دلار
توضيح: در اين هفته يك فيلم علمي ـ تخيلي توانست با فروش آخر هفته اي معادل 24 ميليون دلار عنوان پرفروش ترين فيلم سينماهاي آمريكاي شمالي را از آن خود كند.
«شيطان مستقر: رستاخيز» با بازي ميلايوويچ صدرنشين اين هفته لقب گرفت و «قهرمان» ژانگ ييمورا كنار زد.
قهرمان اين هفته با فروش چهار ميليون دلاري اش توانست مجموع فروش خود را به 42 ميليون دلار برساند و در جاي چهارم قرار گيرد.
اما دومين فيلم پرفروش اين هفته تريلر «سلولي» بود. اين فيلم با فروش معادل 11 ميليون دلار در سه روز نخست اكران در 2749 سينما توانست در جايگاه دوم قرار بگيرد.
«بدون پارو» در هفته چهارم نمايشش در 2754 سينما توانست با فروش آخر هفته پنج ميليون دلار مجموع فروش خود را به 46 ميليون دلار برساند و در جاي سوم جدول بايستد.
نامزدي سلطنتي نيز در پنجمين هفته اكرانش توانست سه ميليون دلار در 2452 سينما بفروشد تا با مجموع فروش 89 ميليون دلار در جاي پنجم قرار بگيرد.
«آناكونداها: در جست وجوي اركيد خون» نيز در هفته سوم نمايشش در 2544 سينما، سه ميليون دلار فروخت تا در مجموع 28 ميليون دلار فروخته باشد.
اما «وثيقه» مايكل مان در ششمين هفته اكرانش در 2024 سينما توانست سه ميليون دلار ديگر بفروشد تا با فروش 93 ميليون دلار در جاي هشتم قرار بگيرد. «ناپلئون ديناميت» نيز توانست در چهاردهمين نمايشش سه ميليون دلار فروش كند تا با مجموع فروش معادل 30 ميليون دلار پس از مدت ها دوباره به جمع 10 فيلم پرفروش برگردد و در جايگاه دهم قرار گيرد.



تئاتر
فروش نمايش هاي تالارهاي تهران
تا تاريخ 20 شهريورماه
- ارقام به تومان
توضيح: آناكارينا در استوا و ژاك و اربابش در برنامه عصري با نمايش اجرا شدند. ضمناً هفته اي كه گذشت تئاتر شهر به خاطر جشنواره بين المللي تئاتر عروسكي تعطيل بود و اجرايي روي صحنه نرفت.