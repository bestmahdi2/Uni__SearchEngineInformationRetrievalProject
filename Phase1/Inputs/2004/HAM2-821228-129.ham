فهرست موتور سيكلت هاي مجاز به شماره گذاري در سال آينده اعلام شد
گروه شهري: سازمان حفاظت محيط زيست ليست موتورسيكلت هاي چهارزمانه مجاز به شماره گذاري در سال آينده را اعلام كرد.دكتر سعيد متصدي، مديركل دفتر بررسي آلودگي هواي سازمان حفاظت محيط زيست در گفت وگو با ايسنا، با اشاره به اين كه از 156 نوع موتورسيكلت شناسايي شده در كشور هيچ يك تاكنون گواهينامه استاندارد آلايندگي ece40-01 را دريافت نكرده اند، گفت: از اين تعداد تا تاريخ 20 اسفند ماه سال جاري، مدارك 117 نوع موتورسيكلت به سازمان حفاظت محيط زيست براي آغاز تست هاي آلايندگي ارسال شده كه اين سازمان نيز به صورت مشروط و تا زمان اخذ نتيجه تست هاي آلايندگي به راهنمايي و رانندگي موافقت خود را براي شماره گذاري آنها اعلام كرده است.
وي افزود: بدين ترتيب سازمان حفاظت محيط زيست 39 نوع محصول موتورسيكلت در كشور كه تاكنون براي دريافت استاندارد آلايندگي مصوب اقدام نكرده اند را فاقد شرايط شماره گذاري مي داند.مديركل دفتر بررسي آلودگي هواي سازمان حفاظت محيط زيست تأكيد كرد: بديهي است سازمان حفاظت محيط زيست با شماره گذاري محصولات ساير توليدكنندگان موتورسيكلت در كشور كه هنوز شناسايي نشده و فاقد پروانه هستند، هيچ گونه موافقتي ندارد.