دختران محروم از تحصيل
دختران در بسياري از كشورها از همان ابتدا با برخوردي تبعيض آميز مواجه اند. موافق نيستيد؟ نگاهي به گزارش صندوق كودكان سازمان ملل(يونيسف)بيندازيد. اين صندوق در تازه ترين بيانيه خود اعلام كرده، شمار دختراني كه در جهان از مدرسه محرومند، حدود 10 ميليون بيشتر از پسران است. بر اساس اين گزارش، 83 درصد دختران محروم از تحصيل، ساكن كشورهاي آفريقايي جنوب صحرا، آسياي جنوبي، آسياي جنوب شرقي و اقيانوسيه هستند. با اين حساب گمان مي كنيد، وضعيت زنان و كودكان و مهم تر از همه مادران آينده در سال هاي آتي تفاوت چنداني خواهد كرد؟ بلامي رئيس يونيسف اظهار كرده: «محروم كردن دختران از آموزش نه تنها توان بالقوه آنان را از بين مي برد، بلكه فرصت آنكه فرزند آينده آنها به مدرسه رفته و از چرخه فقر رها شود را نيز كاهش مي دهد.»