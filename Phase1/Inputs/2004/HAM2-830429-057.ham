مقتدي صدر موضعگيري امام جمعه شهرك صدر عليه ايران را رد كرد
مقتدي صدر شنبه  شب با انتشار بيانيه اي  موضع گيري  امام  جمعه  شهرك صدر واقع  در منطقه  شمال  بغداد را عليه  جمهوري  اسلامي  ايران  موضع گيري  شخصي  وي  دانست  و تأكيد كرد: ايران  يكي  از حاميان  ملت  عراق  بوده  است . اوس  خفاجي  امام  جمعه  شهرك  صدر در خطبه هاي  نماز جمعه  اين هفته، مدعي شده  بود كه  جمهوري  اسلامي  ايران  يكي  از عوامل  ناآرامي  در عراق  است .
به  گزارش  ايرنا از بغداد، مقتدي صدر در بيانيه  خود آورده  است ، موضع گيري  امام  جمعه  شهرك  صدر موضع گيري  جريان  صدر در عراق نيست  و ما همواره  روابط خوبي  با جمهوري  اسلامي ايران  داشته ايم .
اين  بيانيه  را شنبه شب شيخ  عبدالهادي  الدراجي  به  نمايندگي  از مقتدي صدردر يك  نشست  خبري  كه  در شهرك  شهيد صدر بغداد برگزار شد، قرائت  كرد.
وي  بعد از خواندن  اين  بيانيه  در پاسخ  به  پرسش  يكي  از خبرنگاران  درباره نقش  ايران  در عراق  گفت : نقش  جمهوري  اسلامي ايران  در عراق  همواره  مثبت بوده  است  و ما به  روابط با ايران  اصرار مي ورزيم . وي  افزود: ما هرگز ايران  را از عوامل  ناامني  نمي دانيم  بلكه  موضع ايران  همواره  همسو با مطالبات  مردم  عراق  بوده  است . الدراجي  گفت : بيانات  آيت الله  خامنه اي  و آقاي  خاتمي  در ارتباط با عراق  براي  مردم  اين  كشور اميدبخش  و دلگرم كننده  بوده  است . وي  افزود: اوس  خفاجي  امام  جمعه  شهرك  صدر به  دليل  اتهاماتي  كه  به  جمهوري  اسلامي  ايران  وارد كرده  است  از اين  منصب  كنار زده  خواهد شد. وي  در پاسخ  به  پرسش  يكي  از خبرنگاران  درباره  انحلال  سپاه  مهدي ، نيروهاي  وفادار به  مقتدي صدر، گفت  كه  انحلال  سپاه  مهدي  منوط به  نظر مرجعيت  است  و تا زماني  كه  مرجعيت  نظري  مبني  بر انحلال  آن ندهد سپاه  مهدي  منحل  نمي شود.