جاده ها پزشك اورژانس ندارند
دبير يك كنگره تخصصي پزشكي معتقد است كه كمبود پزشك متخصص اورژانس از مهمترين دلايل بالا بودن آمار مرگ و مير ناشي از تصادفات در كشور است.
كتر علي اصغر شيرازي، دبير نخستين كنگره بين المللي نورواتولوژي، نورواديولوژي و جراحي قاعده جمجمه(كف جمجمه)گفت: بيش از 70 درصد افرادي كه بر اثر تصادفات جاده اي آسيب مي بينند، بر اثر ضربات مغزي و شدت جراحات فوت مي كنند.
به گزارش دبيرخانه كنگره، وي تصريح كرد: بسياري از مراكز درماني كشور كه در مسيرهاي مسافرتي و جاده اي قرار دارند، از وجود متخصص طب اورژانس يا متخصصان مغز و اعصاب برخوردار نيستند.
شيرازي گفت: برخوردار نبودن مسيرهاي مسافرتي و جاده اي از وجود متخصصان گوش و حلق و بيني مقيم باعث مي شود تا بسياري از حوادث جاده اي منجر به بروز معلوليت هاي شنوايي، گفتاري يا حركتي شود.
وي افزود: ضربات ناشي از تصادفات، منجر به آسيب جمجمه و سيستم شنوايي شده كه اين امر سبب نقص و يا افت شنوايي، فلج اعصاب و ساير معلوليت ها مي شود.
شيرازي گفت: در صورتي كه مديريت طب اورژانس، به گونه اي شايسته و در جهت دسترسي به موقع بيماران و مصدومان و نيز سرعت انتقال آسيب ديدگان جاده اي ساماندهي شود، مي توان از بروز ضايعاتي كه سال ها منجر به نقص شنوايي يا بينايي شود، جلوگيري كرد.
به گفته وي، امروزه با تشخيص به موقع بيماري هاي بدخيم قاعده جمجمه(كف جمجمه)و ناهنجاري هاي مادرزادي دستگاه شنوايي، مي توان درصد زيادي از مشكلات افرادي را كه ممكن است در تمام عمر معلول شوند، كاهش داد.