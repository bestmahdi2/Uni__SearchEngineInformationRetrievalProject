دو سد و سه نيروگاه در دهه فجر به بهره برداري مي رسد
گروه اقتصادي: هزار و 684 طرح وزارت نيرو با اعتباري معادل يازده هزار و 501 ميليارد ريال ازجمله، دو سد و سه نيروگاه همزمان با دهه فجر به بهره برداري مي رسد.
به گزارش خبرنگار ما حبيب الله بيطرف ديروز در جمع خبرنگاران با اعلام اين خبر افزود: سدهاي كوثر در گچساران و سد حاجي آباد در قائن مشهد با 583 ميليارد ريال هزينه، طرح توسعه نيروگاه ايرانشهر و نيروگاه هاي كازرون و مسجد سليمان با مجموع ظرفيت 1750 مگاوات ازجمله طرح هاي مهمي است كه به مناسبت سالگرد پيروزي انقلاب اسلامي به بهره برداري مي رسد.وي همچنين با اشاره به رشد ده درصدي اعتبارات طرح هاي آب وزارت نيرو در سال آينده از فروش 4100 ميليارد ريال اوراق مشاركت براي طرح هاي آبرساني و نيروگاهي در سال آينده خبر داد.
وزير نيرو از آمادگي وزارت نيرو براي واگذاري شركت هاي تحت پوشش و خصوصي سازي خبر داد و از كندي مراحل تاييد اسناد احداث نيروگاه به روش ساخت، بهره برداري و واگذاري در ساختار دولتي اظهار نارضايتي كرد. بي طرف در اين زمينه از تشكيل شركت سهامي مديريت شبكه سراسري برق دولتي در سال آينده خبر داد و تاكيد كرد مجوز تشكيل اين شركت به دليل ضرورت مديريت خريد برق از توليدكنندگان گوناگون از سوي دولت صادر شده است.
كارون 3
وزير نيرو ديروز از توافق مسئولان شركت توسعه منابع آب و نيروي ايران و شهرداري ايذه خبر داد و اظهار اميدواري كرد: اين مسئله حل شود.وي ادعاي شهرداري ايذه در مورد سد كارون 3 را خلاف قانون دانست و گفت: اين سد در محدوده شهري شهرداري ايذه نيست و شامل پرداخت عوارض مورد ادعاي شهرداري ايذه نيست.