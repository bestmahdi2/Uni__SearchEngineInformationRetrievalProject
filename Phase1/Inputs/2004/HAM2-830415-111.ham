دومين شماره از فصلنامه سلسله الحوار منتشر شد
فرهنگ ايران به زبان عربي
روند ترجمه از ادبيات غرب در چند دهه اخير سير تصاعدي به خود گرفته است تا جايي كه اغلب ناشران، ترجمه را بر تأليف ترجيح مي دهند.
يك سويه بودن اين روند باعث شده است كه جامعه فرهنگي ايران با آثار بسياري از هنرمندان عرصه ادبيات و هنر در جهان آشنا شود. اما در مقابل، ادب و هنر ارزنده و پاينده كشور ما در خارج از مرزها ناشناخته باقي بماند.
اين عدم شناخت حتي در ميان كشورهاي همجوار نيز مشهود است.
فصلنامه «سلسله الحوار »با توجه به اين نقيصه پديد آمده و تلاش مي كند كه جهان عرب را با فرهنگ و ادب و هنر- بويژه معاصر- ايران آشنا كند.
در پي استقبال فرهنگ پژوهان جهان عرب از اولين شماره سلسله الحوار اينك دومين شماره با مطالب متنوع منتشر شده است.
دومين شماره سلسله الحوار در دوازده مدخل و بيست و دو موضوع سامان گرفته است كه به قرار ذيل اند:
1- سخنراني:
1-1- سخنراني آقاي خاتمي در دانشگاه بيروت
1-2- سخنراني محمدصادق حسيني(مشاور رئيس مركزگفتگوي تمدن ها)در بحرين و عمان.
2- پژوهش:
2-1- تأثير ترجمه در پيشبرد فرهنگ و تمدن اسلامي. دكتر نورالله كسائي
2-2- طلايه دار آموزش فارسي در مصر. عبدالوهاب عزم. نوشته دكتر صادق خورشا
2-3- معرفي سبك هندي و صائب تبريزي
نوشته غلامحسين يوسفي
3- انديشه:
گفتگوي اختصاصي سلسله  الحوار با سيد حسين نصر پيرامون انديشه اسلامي در ايران و جهان عرب
4- شعر:
4-1- راوي مدرن اسطوره هاي قديمي/ پيرامون زندگي و آثار مهدي اخوان ثالث و ترجمه چند شعر او: زمستان/ لحظه ديدار/ گفتگو/ بدرود
4-2- شعر اشارت است و بشارت در گفتگوي اختصاصي سلسله  الحوار با علي معلم دامغاني
5- سينما:
مركب باد
گفتگوي اختصاصي سلسله  الحوار با عباس كيارستمي
6- موسيقي:
6-1- ميراث مشترك موسيقي ملل اسلامي در گفتگوي اختصاصي سلسله  الحوار با محمدرضا درويشي.
6-2- پژوهشي پيرامون دوگانگي ذوق ميان موسيقي جدي و عوامانه.
7- ادبيات داستاني:
7-1- بازخواني داستان نويسي مدرن ايران با پژوهش در كار و آثار صادق هدايت و جلال آل احمد
7-2- ترجمه داستان سگ  آواره
8- هنرهاي تجسمي:
هنر مناجات با خداست. در گفتگوي اختصاصي سلسله  الحوار با خوش نويس و تذهيب كار نقاشي خط قرآن بهرام سالكي
9- طنز:
معرفي پرويز شاپور و چهل كاريكلماتور از او.
معرفي كتاب / يادي از درگذشتگان/ و پنجره اي به ادبيات عرفاني مدخل هاي ديگر اين شماره از سلسله  الحوار به شمار مي آيند.ناگفته نماند كه در شماره نخست سلسله  الحوار نيز هشت گفتگوي اختصاصي با صاحب نظران ادبيات و هنر انجام گرفته بود. از جمله گفتگو با خانم دكتر صفارزاده پيرامون شعر و ترجمه/ محمود دولت آبادي پيرامون ادبيات داستاني و انتشار جاي خالي سلوچ به زبان عربي/ ساسان فاطمي، پيرامون موسيقي ايران و عرب/ مهدي حسيني، پيرامون نقاشي/ محمد جليل رسولي، پيرامون نقاشي، خط و.... با معرفي زندگي و آثار محمد علي جمال زاده به عنوان پدر داستان نويسي مدرن ايران/ و نيما يوشيج به عنوان پدر شعر نو به همراه ترجمه چند شعر از او.
اين فصلنامه كه در حيطه كار خود پخته شده است در جهان عرب به عنوان يك رويداد ارزشمند فرهنگي تلقي شده و مطالب آن در مطبوعات عربي نقل شده است.
اين فصلنامه از سوي مؤسسه گفتگوي فرهنگي ايران و عرب(غيردولتي)و به سردبيري موسي بيدج منتشر مي شود.