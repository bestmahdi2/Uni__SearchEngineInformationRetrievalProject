در فروردين ماه سال جاري نسبت به مدت مشابه سال قبل
ارزش واردات كالا به كشور 28 درصد افزايش يافت
گروه اقتصادي: حجم واردات كالا به كشور در فروردين ماه سال جاري به حدود يك ميليارد و 584 ميليون دلار رسيد كه در مقايسه با مدت مشابه سال قبل از رشدي معادل 4/28 درصد حكايت مي كند.
براساس آمار گمرك در اولين ماه سال جاري ميزان واردات كالا به كشور يك ميليون و 643 هزار تن بوده كه در مقايسه با مدت مشابه سال قبل 7/13 درصد رشد داشته است.
متوسط قيمت صادرات هر تن كالاي غير نفتي وارداتي حدود 964 دلار بوده است كه از رشدي معادل 50 درصد برخوردار بوده است.
بر اساس اين گزارش ميزان صادرات كالا از كشور در فروردين ماه به ارزش 307 ميليون دلار رسيد كه در مقايسه با مدت مشابه سال 82، 1/11 درصد افزايش داشته است. در فروردين امسال ميزان وزني صادرات غير نفتي 931 هزار تن بوده كه از رشدي معادل 8/1 درصد حكايت مي كند.پتروشيمي با 41 ميليون دلار، پسته 8/30 ميليون دلار و ميعانات گازي 1/19 ميليون دلار اقلام عمده صادراتي كشور بوده اند.
مقايسه عملكرد صادرات غير نفتي با ارقام پيش بيني شده نشان مي دهد كه تنها 47 درصد از اهداف برنامه تحقق يافته است.