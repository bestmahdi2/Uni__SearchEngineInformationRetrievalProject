نيمي از مبتلايان به ديابت از بيماري خود بي خبرند
واحد مركزي خبر: رئيس  مركز تحقيقات  غدد درون  ريز و متابوليسم  دانشگاه  علوم  پزشكي  شهيد بهشتي  اعلام كرد:  حدود چهار ميليون  نفر در كشور به  بيماري  ديابت  مبتلا هستند كه  بيش  از نيمي  از اين  افراد از ابتلاي  خود به  اين  بيماري  بي اطلاع  هستند.
دكتر فريدون  عزيزي  افزود: مطالعات  ما نشان  مي دهد كه  بيش  از 50 درصد از مبتلايان  به  ديابت  كشور مانند ساير كشورهاي  جهان  از بيماري  خود ناآگاه  هستند كه  اين  امر به  علت  عوارض  مختصر و غيرقابل  توجه  ديابت  بروز مي كند.
اين  متخصص  غدد درون  ريز و متابوليسم ، تشخيص  به  موقع  ديابت  را مانع  ابتلا به  عوارض  جبران ناپذير اين  بيماري  دانست  و گفت:  نابينايي ، نارسايي  كليه ، سكته هاي  قلبي  و مغزي  و قطع  پا از جمله  عوارض  ابتلا به  ديابت  است  كه  با تشخيص  به  موقع  و درمان  مناسب  از ابتلا به  آنها پيشگيري  مي شود.
وي  با اشاره  به  اجراي  طرح  غربالگري ، تشخيص  و درمان  ديابت  در كشور اظهار داشت:  اين  طرح  از سال  75 در 19 استان  به  صورت  آزمايشي  به  اجرا درآمده  است  كه  اميدواريم  پس  از رفع  نواقص  آن  از سال  آينده  در سراسر كشور اجرا شود.
رئيس  مركز تحقيقات  غدد درون ريز و متابوليسم  دانشگاه  علوم  پزشكي  شهيد بهشتي  افزود: در اين  طرح ، بهورزان  در روستاها، افرادي  را كه  داراي  علائم  ابتلا به  ديابت  هستند به  پزشك  ارجاع  مي دهند و درصورت  مثبت  بودن  ابتلا به  ديابت ، آنها را وارد سيستم  مراقبت  و درمان  ويژه  مي كنند.
دكتر عزيزي  ابراز اميدواري  كرد با اجراي  اين  طرح  در سراسر كشور، 50 درصد از بيماران  ديابتي  كه  از بيماري  خود بي  اطلاعند كشف  و از ابتلا به  عوارض  آن  پيشگيري  شود.
اين  متخصص  غدد درون  ريز گفت : حدود 90 تا 95 درصد از مبتلايان  به  ديابت  بالاي  بيست  سال  سن  دارند و كمتر از ده  درصد از مبتلايان  به  اين  بيماري  كودكان  و نوجوانان  هستند.