برنامه ايران خودرو براي فروش سهام قطعه سازان
ايسنا: 49 درصد سهام قطعه سازان انحصاري ايران خودرو به تدريج در بورس عرضه خواهد شد.
مهندس مرزباني، مدير عامل شركت گسترش صنايع ايران خودرو با بيان اين مطلب افزود:قطعه سازاني كه به صورت انحصاري براي ايران خودرو قطعه توليد مي كنند به صورت 49 درصد در بورس عرضه مي شوند، اما 51 درصد از سهام آنها همچنان در اختيار ايران خودرو باقي مي ماند.
وي در پاسخ به اين پرسش كه چرا تمام سهام اين قطعه سازان انحصاري را در بورس عرضه نمي كنيد؟ گفت: چون ممكن است اين واگذاري كامل بر روي توليد ايران خودرو تاثير مستقيم بگذارد و عدم توليد اين شركت ها توليد خودرو را دچار مشكل  كند. اما در عين حال ما حاضريم سهام آن قطعه سازاني كه به صورت انحصاري توليد نمي كنند را به طور كامل در بورس عرضه كنيم.
وي عرضه سهام قطعه سازان در بورس را سبب رقابتي تر شدن درتوليد و همچنين تزريق سرمايه دانست و گفت: سعي مي كنيم با كمك ساپكو به تدريج براي توليدكنندگان انحصاري ايران خودرو رقيب ايجاد كنيم و بعد از اين كار سهام قطعه سازان ايران خودرو به صورت كلي نيز در بورس عرضه خواهد شد.