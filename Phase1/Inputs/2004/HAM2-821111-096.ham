همايش دوي همگاني فجر
پنجاه هزار نفر ديروز در تهران دويدند
همايش  دو همگاني  فجر، صبح  ديروز با حضور بيش  از 50 هزار نفر در تهران برگزار شد.
در اين  همايش  كه  با حضور مسئولان  سازمان  تربيت  بدني ، نيروي  انتظامي ،آموزش  و پرورش  و شهرداري  تهران  بزرگ  همراه  بود، دوندگان  فاصله  ميدان  آزادي  تا ورزشگاه  يكصد هزار نفري  آزادي  تهران  را دويدند.
به گزارش ايرنا، رئيس  سازمان  تربيت  بدني ، در سخناني  با گراميداشت  بيست  و پنجمين  سالگردپيروزي  انقلاب  اسلامي ، بر لزوم  برگزاري  همايش هاي  مختلف  ورزشي  براي  زنده نگه  داشتن  اين  ايام  تأكيد كرد.
«محسن  مهر عليزاده» افزود: براي  برگزاري  اين  همايش  با همكاري  جمعي  ازانديشمندان  و كارشناسان  ورزشي ، به  اين  نتيجه  رسيديم  كه  براي  ياد آوري روزهاي  پرشور انقلاب  اسلامي ، شور و نشاط مهم ترين  شرط لازمه  است .
وي  استقبال  مردم  از همايش  بزرگ  دو همگاني  در كشور را به  عنوان  نقطه  عطفي  براي  برگزاري  جشن  با شكوه  ربع  قرن  انقلاب  اسلامي  ياد و تصريح كرد: اميدواريم حضور پرشور مردم  در اين  همايش ، همواره  در مناسبت هاي  مختلف  انقلاب  اسلامي ادامه  داشته  باشد.
شركت كنندگان  در اين  همايش  از ساعت  هفت  و 30 دقيقه  صبح  ديروز از ورزشگاه هاي  مختلف  تهران  به  ميدان  آزادي  آمده  و از ساعت  9 صبح  رقابت  خود را دردو همگاني  فجر آغاز كردند.
براساس  اعلام  مسئولان  سازمان  تربيت بدني ، يك  هزار دوچرخه  كوهستان  و يك هزارگرمكن  ورزشي  به  قيد قرعه  به  شركت كنندگان  در اين  همايش  اهدا  شد.
جوايز نفرات  اول  تا دهم  اين  همايش  همزمان  با روز عيد سعيد غدير خم  درمراسمي  به  آنها اهدا خواهد شد.