بقاياي طالبان حزب سياسي تشكيل مي دهند
منابع آگاه در افغانستان اعلام كردند، مولوي احمد متوكل وزير خارجه و محمود مجروحي والي «خوست» در زمان تسلط گروه طالبان بر افغانستان تلاش دارند تا يك حزب جديد سياسي را در اين كشور ايجاد كنند.به گزارش ايرنا از كابل متوكل حدود شش ماه قبل از زندان نيروهاي آمريكايي آزاد شد و گفته مي شود كه آزادي وي به اين علت بود كه نيروهاي ميانه رو گروه طالبان را با دولت انتقالي افغانستان آشتي دهد.
متوكل براساس گزارش هاي دريافتي از زمان آزادي از زندان بگرام در قندهار سكونت داشته است.تاكنون مقامات دولت انتقالي و آمريكايي از تاييد آزادي متوكل خودداري كرده اند.
بيش از 35 حزب سياسي در افغانستان مجوز فعاليت دريافت كرده اند و براساس قانون احزاب افغانستان هر حزب سياسي كه فعاليت نظامي نداشته باشد مي تواند پروانه فعاليت از وزارت عدليه(دادگستري)اين كشور دريافت كند.