كميسيون آموزش مجلس طرح تأسيس «مراكز مشاور خانواده» را تصويب كرد
گروه اجتماعي: «حسين  اميري» مخبر كميسيون  آموزش  و تحقيقات  مجلس  شوراي  اسلامي گفت ، اين  كميسيون  در نشست  روز سه شنبه  خود، طرح  تاسيس  مراكز مشاور خانواده  راتصويب  كرد.
وي  ديروز در گفت  و گو با ايرنا افزود: اين  طرح از سوي  نمايندگان  زن  مجلس  شوراي  اسلامي ارائه  شد و كميسيون  كليات  آن رابررسي  و تصويب  كرد. به  گفته  اميري ، به  موجب  اين  طرح  و در صورت  تصويب  در صحن  علني ، نهادقانونگذار، قوه  قضائيه  را موظف  به  راه  اندازي  مراكز مشاور خانواده  مي كندتا اين  مراكز با شرايط خاص  درباره  دعاوي  خانوادگي  داوري  كنند.
در صورتي  كه  اختلاف  طرفين  دعوا بر سر هر يك  از موارد مربوط به  اختلافات خانوادگي  در اين  مراكز مشاوره  حل  و رفع  نشود، طرفين  مجاز به  طرح  موضوع  دردادگاه  خانواده  مي باشند.
همچنين ، بر اساس  بند ديگري  از اين  طرح  بايد گواهي  مراجعه  طرفين  دعوابه  مراكز مشاوره  خانواده  و عدم  حل  اختلافات  خانوادگي  در اين  مراكز به  رويت قضات  برسد، در غير اين  صورت  آنها مجاز به  رسيدگي  به  پرونده  نيستند.
مخبر كميسيون  آموزش  و تحقيقات  مجلس  شوراي  اسلامي ، گفت : در ادامه  جلسه ديروز كميسيون  الحاق  يك  ماده  به  لايحه  قانون  تخلفات  هيات  علمي دانشگاه ها بررسي  شد.
اميري  ادامه  داد: بر اساس  تبصره  يك  اين  ماده  با تشخيص  هيات  تجديد نظر و در مواردي  خاص ، خانواده هاي  نيروهاي  پاكسازي  شده  از دانشگاه ها، مشمول دريافت  80 درصد حقوق  اين  افراد مي شوند.
وي  همچنين  گفت : بر اساس  تبصره  دوم  اين  ماده ، اساتيدي  كه  بعد از انقلاب  اسلامي  منشاء خدمات  علمي برجسته اي  بوده اند، در مواردي  خاص  به  پيشنهاد وزير علوم ، تحقيقات  و فناوري  و در صورت  تأييد هيات  تجديد نظر مي توانند به دانشگاه ها بازگردند.