خبرهاي كوتاه
* دبير «نخستين كنگره انجمن دندانپزشكي ايران»،(شعبه فارس)هشدار داد: خطر ابتلا به هپاتيت از طريق مطب هاي دندانپزشكي، 100 ميليون برابر ابتلا به ايدز است.
به گزارش ايسنا دكتر عباسعلي پايدار با اعلام اين خبر افزود: ترس از ابتلا به بيماري ايدز، يكي از مهمترين دلايل كاهش مراجعات افراد به مطب هاي دندانپزشكي طي سال هاي اخير بوده، اين در حاليست كه هنوز هيچ مورد ابتلا به ايدز از طريق مطب هاي دندانپزشكي در ايران و در كل دنيا گزارش نشده است.
* بررسي ها در تهران نشان مي دهد از زمان تشكيل شوراهاي حل اختلاف تا كنون كاهشي در حجم پرونده هاي دستگاه قضايي صورت نگرفته است.
عضو كميسيون حقوقي و قضايي مجلس شوراي اسلامي در گفتگو با مهر با بيان اين مطلب افزود: بررسي ها در تهران نشان مي دهد كه شوراهاي حل اختلاف آن طور كه بايد و شايد نتوانسته در كاهش حجم پرونده هاي قضايي و حقوقي موثر واقع شود.
* رئيس انجمن ديابت ايران اعلام كرد: در بسياري از كشورها بيشترين هزينه ديابت به دليل عوارض بيماريست؛ چرا كه اگر يك بيمار ديابتي دچار عوارض آن شود هزينه درمان تا 24 برابر افزايش مي يابد كه مي تواند اقتصاد يك كشور را فلج كند.
وي با بيان اين كه علت اصلي ابتلا به بيماري ديابت كاهش فعاليت جسماني و تغذيه غلط است، اضافه كرد: افراد بالاي 45 سال، 70 تا 80 درصد افراد چاق، افراد  داراي سابقه خانوادگي ديابت ناشتا، سابقه ديابت در بارداري،  استرس، سقط مكرر نوزاد بالاي 4 كيلوگرم و اختلال تست تحمل گلوكز از جمله افراد در معرض ابتلا به اين بيماري هستند.
* كليه كاركنان آموزش و پرورش در سال تحصيلي جديد، 30 ساعت آموزش پيشگيري از بيماريهاي مقاربتي مي بينند.
حسيني، كارشناس مسئول دفتر بهداشت و تغذيه وزارت آموزش و پرورش با اعلام اين مطلب اظهار داشت: اولويت آموزش با دبيران زيست شناسي بوده و پيش بيني مي شود دبيران تا 15 آبان ماه اين دوره آموزشي را طي كنند. وي گفت: طبق هماهنگي هاي انجام شده با دفتر برنامه ريزي تأليف كتب درسي برنامه آموزش «پيشگيري از ايدز» در 6 ماهه اول سال تحصيلي در دبيرستانها اجرا مي شود.
حسيني افزود: جزوه اين برنامه آموزشي كه ضميمه كتاب زيست شناسي است، تا 15 آبان ماه سال جاري به دست دانش آموزان مي رسد.