مسابقه آشپزي آسيايي
بعد از برگزاري كنفرانس غذاي آسيايي در انستيتو كالينري آمريكا، بنا به پيشنهاد اين انستيتو قرار شد آشپزان برتر آسيايي دست به يك نمايش كم نظير بزنند و در مدت پنج روز انواع مختلف غذاهاي مخصوص سراسر دنيا را آماده سازند. اين آشپزها كه از كشورهاي چين، ژاپن، سنگاپور، تايلند، ويتنام و هند بودند در آشپزخانه اي با مقياسي وصف ناپذير گرد هم آمدند. هيچ گونه ملزومات آشپزي وجود نداشت كه در اين آشپزخانه عظيم موجود نباشد. از گرد فلفل و نمك و انواع ديگ بگير تا كاردهاي بزرگ خوفناكي به طول نيم متر!
فضاي آشپزخانه نيز بسيار پرهياهو بود. صداي آشپز ها به هنگام مشورت در مورد طرز تهيه غذا به زبان هاي مختلف و صداي سرخ شدن غذاها، صداي محكم و قاطع ساطورهاي وهم برانگيز به هنگام خرد كردن مخلفات غذا كه مانند تركيب اصوات سازهاي يك اركستر بود كه البته به جاي گوش شكم را نوازش مي داد.
اين درست كه آشپزها زبان هاي گوناگوني داشتند اما آنها هم براي خود زبان واحدي دارند؛ زبان جهاني غذا
گروه هاي داوطلب نيز براي كمك به تيم هاي آشپزي در محل حضور يافتند. در اواخر كار و نزديك به روز نمايش هرج و مرج در آشپزخانه به حد اعلي رسيد و برخي مشكلات بروز پيدا كرد كه با دخالت حرفه اي ترها قضيه فيصله پيدا كرد تا همه چيز روند عادي خود را دنبال كنند. به هر حال روز نمايش فرا رسيد ولي مردم از شگفتي كار آشپزان نمي توانستند به چشمان خود اطمينان كنند. قرقره هاي كوچك از پياز كوهي درست شده بودند. بال هاي گنجشكي كه با ظرافت خاصي از خيار درست شده بود. يكي از آشپزان هم كه حسابي برانگيخته شده بود، كارد بزرگ خود را بيرون كشيد و شروع به بريده بريده كردن ورق هاي خمير به اندازه رشته هاي باريك تر از مو كرد كه اين كار باعث انفجار صداي تشويق تماشاچيان شد. خلاصه روز بي نظيري بود. ديدند و چشيدند و خوردند.