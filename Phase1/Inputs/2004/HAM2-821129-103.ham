شهرداري به زوجهاي تهراني يك ميليون تومان وام مي دهد
گروه شهري: شوراي اسلامي شهر تهران، پرداخت يك ميليون تومان وام قرض الحسنه ازدواج را براي زوج هاي جوان تهراني تصويب كرد.
به گزارش خبرنگار ما، در لايحه 2 فوريتي كه ديروز در جلسه علني شوراي شهر به تصويب رسيد آمده است: به منظور تشويق جوانان در عمل به سنت حسنه ازدواج و كمك به تامين هزينه هاي اوليه تشكيل زندگي مشترك، شهرداري تهران مجاز است نسبت به اختصاص 200 ميليارد ريال در بودجه سال 83 براي اعطاي قرض الحسنه ازدواج تا سقف يك ميليون تومان براي هر زوج جوان تهراني اقدام كند.
براساس تبصره هاي اين لايحه، تامين معادل رقم مذكور توسط صندوق انصارالمجاهدين سپاه پاسداران انقلاب اسلامي مبلغ وام ازدواج شهرداري به 400 ميليارد ريال مي رسد.آئين نامه اجرايي اين مصوبه نيز ظرف مدت يك ماه آينده توسط شهرداري تهران تهيه و جهت تصويب به شوراي شهر ارائه خواهد شد.گفتني است كه پيشنهاد شهرداري براي اعتبارات اين وام 300 ميليارد ريال بود كه شوراي شهر اين مبلغ را به چهار صد ميليارد رساند و شهرداري نيز موافقت خود با اين اقدام شورا اعلام نمود.
دكتر محمود احمدي نژاد شهردار تهران در دفاع از فوريت اين لايحه، ازدواج را يكي از مهمترين بحث هاي زندگي هر فرد دانست و گفت: كمك به تحقق ازدواج وظيفه ديني، فرهنگي و اجتماعي است.
وي با بيان اينكه هم اكنون وامي كه از طريق بانك ها براي ازدواج در اختيار جوانان قرار مي گيرد به لحاظ مقدار و كيفيت پاسخگوي نيازها نيست افزود: در گفت وگو با سردار صفوي فرمانده سپاه پا سداران انقلاب اسلامي توافق شده است تا وام مذكور از طريق صندوق انصارالمجاهدين در اختيار زوج هاي جوان قرار گيرد.احمدي نژاد افزود: بخشي از اعتبارات اين وام توسط شهرداري و بخشي نيز از اعتبارات صندوق انصارالمجاهدين و توسط سپاه پاسداران تامين خواهد شد.
شهردار تهران گفت: سالانه حدود 50 هزار ازدواج در تهران اتفاق مي افتد كه 20 هزار مورد آن از طريق بانك ها وام مي گيرند و 30 هزار مورد آن نياز به ياري و كمك جديد دارند.
از سوي ديگر با تصويب شوراي شهر، اولين پاركينگ طبقاتي با مشاركت بخش خصوصي در تقاطع خيابان شريعتي - ظفر احداث مي شود.از سوي ديگر شهردار تهران ديروز هنگام بررسي يك فوريت لايحه مجوز اجراي طرح سيستم مكانيزه اتوبوسراني و تاكسيراني، از مذاكره شهرداري با يك بانك آلماني جهت دريافت تسهيلات خبر داد.
احمدي نژاد گفت: شهرداري براي اجراي طرح مكانيزه كردن سيستم اتوبوسراني و تاكسيراني در تهران با يك بانك آلماني جهت دريافت وام 25 ميليون دلاري درحال مذاكره است.
احمدي نژاد افزود: درصورت تصويب شوراي شهر، براساس توافقات به عمل آمده ميان شهرداري و يك بانك آلماني مقرر شده كه اين بانك 25 ميليون دلار وام جهت تجهيز ناوگان تاكسيراني و اتوبوسراني به سيستم مكانيزه در اختيار شهرداري قرار  دهد.گفتني است به دليل مخالفت برخي اعضاي شوراي شهر به يك فوريت اين لايحه، فوريت آن سلب گرديد و لايحه به صورت عادي در كميسيون ها بررسي و سپس در صحن شورا بررسي خواهد شد.در جلسه ديروز شورا همچنين، بزرگراه دردست احداث لشكرك(در شمال)تا بزرگراه آزادگان(در جنوب)به طول 30 كيلومتر به نام امام علي(ع)نامگذاري شد.
از سوي ديگر مهندس چمران رئيس شوراي شهر در ابتداي جلسه شورا گفت: شوراي شهر براي تعاوني هاي مسكن 20 درصد تخفيف عوارض ساختماني را تصويب كرده كه از سال آينده اعلام خواهد شد.وي همچنين نحوه انعكاس خبر مربوط به حذف پاركينگ و تبديل آن به مسكوني به نقل از يكي از اعضاي شوراي شهر را نادرست خواند و گفت: اصلا مسأله حذف پاركينگ مطرح نبوده بلكه مقررات خاصي گذاشته شده تا در كوچه ها و معابر و جاهايي كه به لحاظ شهرسازي امكان ساخت پاركينگ نيست،  شهرداري با دريافت عوارض پاركينگ در همان مناطق براي ساخت پاركينگ عمومي اقدام كند.