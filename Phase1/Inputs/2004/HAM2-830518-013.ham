دانشگاه صنعتي مالك اشتر
* تاريخچه: اين دانشگاه سال 1363 با عنوان دانشگاه علوم و صنايع دفاعي تأسيس شد. پس از آن به موجب سيصد و چهل و دومين جلسه شوراي عالي انقلاب فرهنگي دانشگاه علوم صنايع دفاعي به دانشگاه صنعتي مالك اشتر تغيير كرد. اين دانشگاه از تاريخ تصويب، داراي شخصيت حقوقي مستقل و زيرنظر مؤسسه آموزشي و تحقيقاتي صنايع دفاعي وابسته به وزارت دفاع و پشتيباني نيروهاي مسلح است.
* دانشكده ها، امكانات تحقيقاتي و مطالعاتي:
اين دانشگاه 5 دانشكده؛ علوم كاربردي، مواد، برق، مكانيك و صنايع است.
* مراكز تحقيقاتي:
مؤسسه آموزشي و تحقيقاتي صنايع دفاعي داراي يك پژوهشگاه علوم و تكنولوژي دفاعي است كه پژوهشكده هاي زير سطحي، اثر سطحي، هواپيمايي، الكترونيك، فيزيك و مواد را كه همگي عهده دار امور تحقيقاتي هستند، در تابعيت خويش دارد.
*كتابخانه مركزي:
اين كتابخانه داراي حجم زيادي از كتابها به زبان هاي مختلف- مجلات فني مهندسي- دايره المعارف ها و فرهنگنامه ها است.
* اعضاي هيأت علمي و دانشجويان:
در اين دانشگاه 2 هزار و 314 دانشجو در حال تحصيل هستند. 125 نفر عضو هيأت علمي دانشگاه اند. يك هزار و 860 نفر تاكنون در اين دانشگاه فارغ التحصيل شده اند.
* امكانات و خدمات دانشجويي:
خوابگاه مجردين قابليت پذيرش يك هزار و 252 نفر و خوابگاه متأهلين قابليت پذيرش 44 خانوار را دارند. دانشجويان از خدمات مشاوره و خدمات رفاهي از جمله تعاوني مصرف، سرويس هاي عمومي، فضاهاي متعدد ورزشي برخوردارند. نشاني: اصفهان، شاهين شهر، انتهاي خيابان فردوسي