طوطي چرچيل
ما هم باور نكرديم وقتي خبر را شنيديم اما اين خبر عين واقعيت است و چاره اي جز باور آن نداريم. مي گويند طوطي وينستون چرچيل نخست وزير معروف انگليس در جنگ جهاني دوم همچنان با فحش هاي ركيك و ناسزاهايي كه نثار «آدولف هيتلر» مي كند مورد توجه جهانگردان است.
اين طوطي ماده كه «چارلي» نام دارد، فحش هايش را از نخست وزير اسبق انگليس آموخته ولي با گذشت چندين دهه از مرگ چرچيل همچنان اين عبارت هاي ركيك را در حضور بازديدكنندگان بر زبانش جاري مي كند.
چارلي كه گفته شده مورد علاقه ترين پرنده چرچيل بود در سال 1937 و دو سال قبل از جنگ جهاني دوم توسط نخست وزير وقت انگليس خريداري شده بود.
چرچيل در دوره اي كه از نخست وزيري كناره گرفت و در منزلش به نگارش خاطرات خود و تاريخ جنگ جهاني دوم پرداخت، خود را با تعداد زيادي پرنده سرگرم مي كرد كه همه آنها پس از درگذشتش در سال 1965 به پرنده فروشي كه وي مشتري او بود واگذار شدند.
چارلي تنها پرنده باقي مانده از مجموعه پرندگاني است كه چرچيل خريداري كرده و به وي به سليقه خود بر زبان آوردن فحاشي و ناسزاهاي ركيك را آموخته بود.
ظاهرا وراث چرچيل به دليل خاطراتي كه وي با چارلي داشته ابتدا قصد داشتند تا اين طوطي زيبا را بر خلاف بقيه حيوانات خانگي نخست وزير پيشين نگه دارند، ولي وقتي دريافتند كه چارلي مرتبا در حضور كودكان فحش هاي ركيك ناموسي سر مي دهد، تصميم به فروش او گرفتند.