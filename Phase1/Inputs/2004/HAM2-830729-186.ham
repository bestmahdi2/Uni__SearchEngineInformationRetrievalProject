سايه روشن ورزش
اروپا و مبارزه با دوپينگ



گروه ورزشي: براي  انتخابات  آتي  رياست  آژانس  جهاني  مبارزه  با دوپينگ  كه  اول  آذر ماه انجام  مي شود، «ديك  پاوند» رييس  فعلي  كانادايي  تنها نامزد است  و كشورهاي  اروپايي  براي  بالابردن  توازن  قدرت  خود در اين  سازمان «برايان  ميكلسن» وزير فرهنگ  دانمارك  را به  عنوان  اهرم  قدرت  در پست  معاونت  در نظر گرفته اند.
وزراي  ورزش  كشورهاي  اروپايي  دردهمين  نشست  مشترك  خود طي  روزهاي  گذشته  در بوداپست  مجارستان  گردهم  آمدند. از موضوعات  اصلي  اين  اجلاس ، موضوع  رياست  آتي  آژانس جهاني  مبارزه  با دوپينگ  بود.
در حقيقت  موضوع  مورد بحث  در اين  نشست  كه  اروپائي ها بر آن  تاكيد داشتند، موضوع  قانوني  است  كه  در سال  1999 در مورد رياست  سازمان  به  تصويب  رسيده  است.
در نشست  شوراي  بنيانگذاران  آژانس  به مناسبت  راه  اندازي  آن  در سال  1999يك  اصل  قانوني  تحت  عنوان «تفاهم  نامه  شرافتمندانه»(با نام  انگليسي  جنتلمنز اگريمنت )به  تصويب  رسيد. بر مبناي  اين  قانون  اگر همه  اعضاء سازمان  براي  انتخاب  يك  رئيس  اتفاق  نظر داشته  باشند، در آن  صورت  فرد مورد نظر به  رياست سازمان  برگزيده  مي شود.
برايان  ميكلسن  وزير فرهنگ  دانمارك  در اين  زمينه  گفته  است : از آنجايي كه  پاوند تنها نامزد رياست  آتي  آژانس  است ، مي تواند طي  انتخابات  براي  سه سال  ديگر در سمتش  ابقا شود.
انتخابات  21 نوامبر(اول  آذر)در اجلاس  شوراي  بنيانگذاران  سازمان  در مقر آن  در مونرآل  كانادا برگزار مي شود.
اروپائي ها براي  توجيه  دليل  بالا بردن  اقتدار خود در رده هاي  مديريتي آژانس  معتقدند كه  اروپا بيشترين  سهم  را از ميزباني  رويدادهاي  بين المللي  ورزشي دارد؛ ضمن  آنكه  حجم  عمده اي  از كمكهاي  مالي  سازمان  هم  مربوط به كشورهاي  اروپايي  است .
سوني اندرسون درصدد پيوستن به يك باشگاه قطري



«سوني  اندرسون» مهاجم  باشگاه  ويارئال  اسپانيا براي  عضويت  در باشگاه  الريان  قطر با مقامات  اين  تيم  به  توافق  رسيد.به  گزارش  سايت  گل ، مهاجم  برزيلي  ويارئال  بعد از پيوستن  ديه گو فورلان  به  اين  تيم  موقعيت  خود در تركيب  اصلي  را از دست  داده  و اكنون  درصدد آن  است  كه  بخت  خود را در باشگاه هاي  قطري  بيازمايد.
اندرسون  بعد از دريافت  پاسخ  مسئولان  باشگاه  اسپانيايي  مبني  بر اين  كه  براي  قرار گرفتن  در تركيب  اصلي  بايد منتظر زمان  باشد، خواستار انتقال  خود شد.
مهاجم  34 ساله  ويارئال  در فصل  3 - 2002 از ليون  فرانسه  به اين  باشگاه  اسپانيايي  پيوست  و پيش  از اين  سابقه  بازي  در تيم هاي  بارسلونا، موناكو، مارسي ، سروت  و گوراني  را در كارنامه  دارد.
بارسلونا ستاره  12 ساله   آرژانتيني  را مي خواهد
پدر فوتباليست  12 ساله  آرژانتيني  اظهار داشت : مسوولان  باشگاه  اسپانيايي  بارسلونا در تلاش  براي  امضاي  قرارداد با فرزند وي  هستند.«خوزه  لامه لا» پدر اريك  كه  درتيم  جوانان «ريور پلات» توپ  مي زند، گفت : اين  پيشنهاد بسيار جالبي  است . باشگاه  بارسلونا تمام  راه ها را به  سوي  ما گشوده  است .
«مريم» مادر اين  ستاره  نوجوان  فوتبال  نيز گفت : در صورتي  كه  اين اتفاق  بيافتد تمام  خانواده  به  همراه  وي  عازم  اسپانيا خواهيم  شد زيرا ما نمي توانيم  از هم  جدا شويم .
بنابر گزارش  تلويزيون  آرژانتين ، باشگاه  بارسلونا پيشنهاد پرداخت  120هزار يورو به  والدين  اريك  را در ازاي  امضاي  قراردادي  چهارساله  با تيم جوانان  اين  باشگاه  مطرح  كرده  است .
لامه لا در جريان  مسابقات  فوتبال  جوانان  كه  در اسپانيا برگزار شد مورد توجه  قرار گرفت .
در اين  مسابقات  تيم  ريورپلات  موفق  به  كسب  عنوان  قهرماني  و در پايان  اريك  نيز به  عنوان  گلزن  برتر اين  رقابتها معرفي  شد.باشگاه  ريورپلات  معروف  به  داشتن  برنامه هاي  آموزشي  بسيار خوب  براي  جوانان  است  و تربيت  بازيكناني  همچون «خاوير ساويولا» و «پابلو آيمار» را در كارنامه  خود دارد.
عضو افتخاري  كميته  بين المللي  المپيك  و  فساد مالي 
«يوشياكي  تسوتسومي» عضو افتخاري  كميته  بين المللي  المپيك  از ژاپن كه  متهم  به  فساد مالي  در كشورش  است ، بابت  اين  پرونده  محكوميت  از همه  منصبهايي  كه  در جهان  ورزش  دارد، عزل  شد.مطبوعات  ژاپن  در شماره هاي  روز پنجشنبه  گذشته  خود به  درج  اين  خبر پرداخته اند.
تسوتسومي  70 ساله  رييس  افتخاري  كميته  ملي  المپيك  ژاپن  بود و به  موازات  آن  رياست  يك  شركت  خصوصي  راه آهن  و يك  شركت  گردشگري  را هم  در اختيار داشت .
وي  اعلام  كرده  است  كه  از همه  اين  منصبها استعفا مي دهد. اتهام  اين  مقام  مسئول  ورزش  ژاپن ، فرار مالياتي  است  چند باب  از شركتهايي  كه  اين  مقام  ژاپني  اداره  امور آنها را برعهده  داشت  اطلاعات  غلط به  موديان  مالياتي  كشور ارائه  داده  اند.
تسوتسومي  كه  از ميلياردرهاي  ژاپني  است ، از دوستان «خوان  آنتونيو سامارانش» رئيس  سابق  كميته  بين المللي  المپيك  است. اين  رابطه  صميمانه  نقش  اساسي  در سپرده  شدن  ميزباني  بازيهاي  المپيك  زمستاني  1998 به  شهر ناگانو داشت. در آن  زمان  رياست  كميته  بين المللي  المپيك  را سامارانش  برعهده  داشت .اين  ميلياردر ژاپني  باشگاه  بيس  بال  زيبو لاينز كه  از مشهورترين  باشگاههاي  بيس  بال  ژاپن  است  را نيز در اختيار دارد. وي  رئيس  فدراسيون  اسكي  ژاپن  و رئيس  افتخاري  فدراسيون  هاكي  روي  يخ  ژاپن  هم  هست .
تسوتسومي  در سال  2000 به  عضويت  افتخاري  كميته  بين المللي  المپيك  درآمد. اين  عضويت  از عناوين  نادر در رياست  اين  سازمان  است ، عنواني  كه  فقط در اختيار سه  مقام  است . «هنري  كيسينجر» وزير امور خارجه  اسبق  آمريكا هم  يكي  از اين  اعضا بوده  است.