ديابت و مصرف گياه ريحان
مصرف گياه ريحان در كاهش قند خون و كلسترول بيماران ديابتي غير وابسته به انسولين موثر است. محمدرضا گلزاري، دكتر سيد علي كشاورز و دكتر فريدون سياسي در يك پژوهش دريافتند كه باتوجه به شيوع بيماري ديابت نوع دوم در ايران و جهان و روند رو به افزايش آن، يكي از گونه هاي ريحان دركاهش قند خون يا كنترل آن نقش نسبتا مطلوبي دارد. تعداد بالاي افرادي كه به اين بيماري مبتلا هستند سبب شده تا سازمان بهداشت جهاني آن را زنگ خطري به ويژه براي كشورهاي در حال توسعه بداند. ديابت كه عموما مرض قند خوانده مي شود از شايع ترين بيماري  هاي متابوليك درانسان است و سبب ايجاد اختلالاتي در متابوليسم قند، چربي و پروتئين مي شود.