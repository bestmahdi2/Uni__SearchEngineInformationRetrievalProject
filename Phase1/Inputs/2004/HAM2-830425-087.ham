نزديكان پسر مبارك در كابينه جديد مصر
نخست وزير جديد مصر با انتخاب چندين تن از ياران نزديك پسر اصلاح طلب حسني مبارك، كابينه  خود را تشكيل داد.
به گزارش خبرگزاري دانشجويان ايران(ايسنا)به نقل از آسوشيتدپرس، جمال مبارك، پسر 41 ساله  حسني مبارك، رئيس جمهور مصر كه يك بانكدار سرمايه دار است، در سال 2002 به رياست كميته  قدرتمند سياسي مصر انتخاب شد. جمال كه از او به عنوان رئيس جمهور آينده  مصر ياد مي شود، قول اصلاحات سياسي و اقتصادي داده است.
نخست وزير مصر سه شنبه شب اسامي وزراي كابينه اش را اعلام كرد، اين افراد در حضور رئيس جمهور سوگند ياد مي كنند.
احمد نظيف كه در كابينه قبلي وزير اطلاعات بود، جمعه  گذشته از سوي مبارك به عنوان نخست وزير مصر انتخاب شد.
نظيف 52 ساله يكي از جوانترين نخست وزيران مصر است و قول داده كه مسايل اقتصادي را مورد توجه ويژه خود قرار دهد. وزراي مرتبط با امور اقتصادي از نزديكان جمال مبارك هستند.
كابينه مصر 34 وزير دارد كه 20 تن از آنها از دولت قبلي باقي مانده اند.
14 عضو جديد همگي از تكنوكرات ها هستند و از مجامع تجاري و دانشگاهي به دولت راه پيدا كرده اند.