قطب و خطر جدي گرم شدن كره زمين
آيا گونه هاي قطبي امروزين از تغييرات آب و هوا جان به در خواهند برد؟
جمعي از مقامات آمريكايي و هياتي مركب از جمهوريخواهان ودموكرات ها در رابطه با پروژه بزرگ مطالعه تغييرات آب و هوا، به شهر سوالبارد قطب شمال سفر كردند. اين پروژه بررسي تاثيرات ناشي از تغيير آب و هواي كره زمين را در قطب به عهده دارد. سازمان جهاني حفاظت طي اطلاعيه اي كه در اين مورد منتشر ساخت اين ديدار را براي پيشرفت پروژه مهم توصيف كرد و يادآور شد:
صندوق جهاني حيات وحش در قطب، خطر فزاينده تغيير آب و هوا در زندگي موجودات روي كره زمين، از جمله حيات وحش قطب همچون خرس قطبي و ديگر گونه هايي كه توانسته اند در قطب زنده بمانند، را بررسي و روشن مي  كند. ما بايد تمام تلاش خود را در سطح بين المللي براي محدودسازي انتشار دي اكسيدكربن كه باعث حبس گرما در جو زمين مي شود، به كار بريم.اين اطلاعيه نسبت به حساسيت موضوع و مخاطره آميز بودن آن هشدار داده و يادآور شده كه پيش از آنكه دير شود، بايد كاري صورت گيرد: به زودي نتيجه بررسي هاي اوليه دانشمندان در رابطه با تاثيرات تغييرات آب و هوا بر قطب منتشر خواهد شد و طي آن تمامي طرفداران محيط زيست به اضطرار و فوريت آن آگاهي خواهند يافت.
علاوه بر جان مك كين جمهوريخواه و هيلاري كلينتون دموكرات، ليندسي گراهام، جان سونونو و سوزان كولينز در اين هيات حضور دارند و اهل سياست، اين سفر را بيشتر تبليغاتي تفسير كرده اند تا علمي.