كنسرت گروه فاخته به نفع زلزله زدگان بم
گروه موسيقي سنتي فاخته، كه از جمله گروههاي فعال موسيقي در چند سال اخير به شمار مي رود، در روزهاي 25 و 26 دي ماه در تالار وحدت به اجراي برنامه اي به نفع زلزله زدگان مي پردازد.
به گزارش همشهري، اين گروه كه چندي قبل در جشنواره اي در كره جنوبي شركت كرده و اجراهايش با تحسين حاضران و كارشناسان جشنواره روبرو شده بود، به سرپرستي و آهنگسازي رضا موسوي زاده و با آواز مهران زماني يكتا قطعاتي را به صورت بداهه نوازي در دستگاه نوا و سه گاه و نغمه هاي اصفهان و ابوعطا اجرا مي كند.
گروه فاخته را نويد وزيري(تنبك)، كيوان علي محمدي(دف و دهل)، پژمان پارس مهر( سنتور)مهدي تيموري(ني)پيمان پارس مهر(دمام)، ماه گل اماميان(تار و تارباس)، ياشار اطاعتي(كمانچه)، نيوشا بريماني(كمانچه)، برزين فرهودي(تار و تارباس)و فرود خاموشيان(عود)همراهي مي كنند.اجراي گروه فاخته ساعت 18 روزهاي ياد شده است و علاقه مندان براي تهيه بليت مي توانند به گيشه تالار وحدت مراجعه كنند.