آموزش عالي در جهان
مراكز دانشگاهي فرانسه
* افراد علاقه مند به تحصيل در فرانسه؛ ممكن است راهي طولاني در پيش داشته باشند؛ تحصيلات ابتدايي در فرانسه پنج سال است. چهار سال اول؛ دوران ابتدايي بوده و در سال پنجم، دانش آموزان براي ادامه تحصيل مي توانند يكي از راههاي زير را انتخاب كنند: 1-رشته هاي فني(به اصطلاح تكنيك)2- رشته هاي فني- حرفه اي كه با گرفتن مدركي به نام «گواهينامه مهارت فني»(cap)و يا مدرك bep(مدرك افتخاري مهارتهاي فني)؛ پس از 2 سال فارغ التحصيل شوند. اما گاه علاقه مندان به تحصيل 2 سال ديگر نيز ادامه تحصيل داده و با مدرك «كارشناس حرفه اي فني» فارغ التحصيل مي شوند.
مراكز معتبر براي تحصيلات عالي:
مراكز دانشگاهي:
تحصيلات دانشگاهي در فرانسه در مراكز مختلفي امكان پذير است اما معتبرترين مراكز عبارتند از: 1- دانشگاههاي فرانسه(به مراكز بين المللي پلي تكنيك نيز معروفند). دانش آموزان علاقه مند به تحصيل، پژوهش و دريافت مدرك معتبر به اين مراكز مي روند. دانشگاهها؛ در كليه رشته هاي مختلف تحصيلي به دانشجويان خدمات ارائه مي دهند. بعضي از دانشگاهها؛ از نظر بعضي رشته ها معتبرتر بوده و دانشجويان علاقه مند به دريافت مدرك بسيار معتبر در آن رشته، به اين دانشگاهها مي روند. مثلاً : دانشگاه iut (دانشكده فني ايتاليا)از نظر رشته هاي مهندسي، تكنولوژي؛ مديريت؛ علوم سياسي؛ زبان و زبان شناسي، بسيار معتبر است. دانشگاه iufm؛ از نظر علوم پايه؛ تربيت مدرس براي پايه دبيرستان در سطح بالايي قرار دارد. دانشگاه iup؛ از نظر دروس تكنولوژي مدرن؛ تحقيق و پژوهش در رشته هاي «تربيتي» و «زبان شناسي» بسيار معتبر است.
grandes ecols.2:اين مراكز؛ براي تحصيلات عالي در سطح بسيار پيشرفته و تخصصي در نظر گرفته شده است. براي ورود به اين مراكز؛ قبولي در امتحان ورودي شرط اوليه و اصلي است. در اين مراكز رشته هاي تحصيلي چون؛ مهندسي، ادبيات، علوم تربيتي،  تربيت مدرس و بازرگاني وجود دارد. مدت تحصيل در اين مراكز دو سال است و دانشجو مي تواند پس از اين 2 سال؛ ادامه تحصيل نيز بدهد.
3. پنج مركز تحصيلي نيز در فرانسه وجود دارد كه به «مراكز تحصيلي كاتوليك» معروفند. اين مراكز تحصيلي، پس از پايان دوره تحصيل، به دانشجويان دو مدرك ارائه مي كنند. 1- مدرك «ديپلم حرفه اي يا بين المللي» كه دانشجو مي تواند با اين مدرك در دانشگاه ادامه تحصيل بدهد(براي تحصيلات بالاتر و تكميلي)و «ديپلم كليسا»؛ براي ادامه تحصيل در رشته هاي مذهبي و مرتبط با كليسا.(اين مراكز تحت نظر(grandes ecol اداره مي شوند).
مراكز غيردانشگاهي(فنيحرفه اي)
اين مراكز نيز مراكز معتبري براي تحصيلات عالي است، اما مدرك آن به اندازه مدارك مراكز دانشگاهي معروف نيست. طول مدت تحصيل در اين مراكز دو سال بوده و پس از  آن مدرك «ديپلم فني- حرفه اي»(bts)به دانشجو اعطا مي شود.
مراحل تحصيل در دانشگاه: 
1. سال اول(premier)؛ در سال اول؛ دروس عمومي ارائه شده و مدت تحصيل در سال اول، 2 سال است و پس از دو سال مدرك(deug)يا «ديپلم عمومي دانشگاهي»؛ كه نشانه حداقل درجه تحصيلات دانشگاهي است،  به دانشجو اعطاء مي شود.
2. سال دوم(deuxieme cycle)؛ پس از قبولي در سال اول و دريافت مدارج فوق؛ وارد سال دوم مي شويم. مدت تحصيل در اين سال نيز 2 سال است. اما دانشجوياني كه وارد رشته پزشكي مي  شوند، مدت تحصيلشان در اين مقطع 4 سال است كه شامل دروس تئوري و حضور در بيمارستان به عنوان درس عملي است. براي رشته هاي دندانپزشكي و داروسازي؛ مدت تحصيل 6 سال است.(توجه كنيد از سال دوم؛ دروس رشته هاي پزشكي، دندانپزشكي و داروسازي از رشته هاي ديگر جدا شده و از اين مقطع بسته به رشته انتخابي 4 يا 6 سال ادامه تحصيل مي دهند تا مدرك نهايي(دكترا)را در سال چهارم دريافت كنند)/ دانشجوياني كه وارد grandes ecols شده اند، پس از سال اول؛ در سال دوم مي توانند يكي از رشته هاي؛ مهندسي؛ ادبيات، بازرگاني را انتخاب كرده و ادامه تحصيل بدهند. سپس مدرك(d'ingeniew)«درجه مهندسي» و مدرك «ليسانس(كارشناسي)» دريافت كنند/ در مدارس فني- حرفه اي نيز سال دوم تحصيل 2 سال بوده و مانند مراكز grandes ecols؛ انتخاب رشته انجام مي شود/ در «مدارس كاتوليك»، تحصيلات در مقطع بالاتر مستلزم دريافت مدرك «ديپلم اوليه»(مدرك تحصيلي سال اول است)در صورت قبولي در سال اول، دانشجويان مي توانند ادامه تحصيل بدهند.
3. سال سوم(troisieme)؛ اين سال تحصيلي اختصاص به كسب مهارتهاي ويژه و انجام تحقيقات مختلف و پژوهش دارد. مدت تحصيل 1 سال است و پس از كسب مهارتهاي ويژه، دانشجو مدرك(dess)دريافت مي كند و يا اين كه اگر دانشجويان علاقه مند به دريافت مدرك دكترا باشند، از همين مقطع، پس از گذراندن 1 سال و كسب مدرك(dea)، براي دريافت مدرك دكترا اقدام مي كنند.
4. سال چهارم(post-doctorat)؛ اين مقطع، آخرين مقطع تحصيلي است. براي كسب درجه دكترا مدت تحصيل از 1 تا 4 سال بسته به رشته متغير است. در اين مقطع؛ دانشجويان فقط تحقيق و پژوهش انجام داده و دروس به اين ترتيب گذرانده مي شود. در پايان دوره تحصيل دانشجو بايد «پايان نامه»(تز)ارائه كرده و پس از «دفاع» موفقيت آميز، مدرك دريافت كند.
مهندسين در اين مقطع مي توانند اختصاصاً در يكي از موارد خاص مورد علاقه در رشته تحصيلشان مهارتهاي ويژه كسب كرده و پس از 18 تا 36 ماه تحقيق مدركي به نام «drt»(مدرك تحقيقات فني)دريافت كنند.
دانشجويان خارجي: 
دانشجويان خارجي بايد مدرك ديپلم(از كشورشان)داشته باشند تا بتوانند وارد دانشگاه بشوند. آنهايي كه براي تحصيلات تكميلي وارد فرانسه مي شوند، بايد مدرك كارشناسي يا كارشناسي ارشد(از كشورشان)داشته باشند. به علاوه؛ «ويزاي تحصيلي» معتبر از دانشگاهي كه مي خواهند در آن ادامه تحصيل بدهند؛ داشته باشند(غير از ويزاي توريستي كه مدت آن فقط 3 ماه است)البته دانشجويان كشورهاي همسايه فرانسه از اين ويزاي تحصيلي معافند. علاوه بر اينها؛ بايد وضعيت آنها از جهت ثبت نام در دانشگاه؛ وضعيت مالي(حداقل 25000 فرانك فرانسه براي هر سال)، وضعيت سلامت جسماني و رواني و محل اقامتشان، سريعاً  معلوم بشود. پس از آن مي توانند در فرانسه به تحصيل بپردازند.
مهتاب صفرزاده خسروشاهي