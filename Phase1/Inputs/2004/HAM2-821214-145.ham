بازسازي سالن وزنه برداري آزادي آغاز شد
گروه ورزشي: با دستور رييس سازمان تربيت بدني، سالن وزنه برداري مجموعه ي ورزشي آزادي تهران در حال بازسازي و مرمت است.
به گزارش خبرگزاري دانشجويان ايران(ايسنا)، طي انتقادات مطرح شده از سوي ملي پوشان وزنه برداري نسبت به شرايط نامناسب سالن تمرين و وضعيت خوابگاه، گزارشي از سوي فدراسيون وزنه برداري به مسئولان سازمان تربيت بدني ارجاع داده شد كه مهندس مهرعليزاده دستور پيگيري اين موضوع را داد.
بر اين اساس، معاون توسعه مديريت و منابع سازمان تربيت بدني به همراه علي مرادي رييس فدراسيون وزنه برداري و سيد ضيا آذري مدير كل مجموعه ورزشي آزادي بازديدي از سالن و خوابگاه تيم ملي وزنه برداري به عمل آوردند كه طي آن از روز يازدهم اسفند تعمير و تجهيز سالن و خوابگاه آغاز شده است.