خبرهاي فوتبال جهان
بازگشت مالديني به مركز خط دفاع ميلان
پائولو مالديني، مدافع ميلان مي خواهد فصل جديد رقابت هاي ليگ ايتاليا به جاي حضور در دفاع چپ، در مركز اين خط قرار گيرد. اما خود را تابع تصميم كارلو آنجلوتي مي داند.
مالديني درباره تصميم اخيرش مي گويد: «چند سال پيش من در مركز دفاع بازي مي كردم ولي در سال هاي اخير در دفاع چپ قرار داشتم، اما تصميم گرفته ام در فصل جديد در پست پيشينم حضور پيدا كنم. مدافعان بزرگي در تيم ما هستند و جايگزين هاي بسياري براي دفاع چپ در ميلان وجود دارند.»
حضور ياپ استام در ميلان باعث خواهد شد كه به احتمال زياد مالديني به دفاع چپ بازگردد.
كاماچو: ستاره هاي رئال بايد
به نيمكت نشيني عادت كنند
«ستارگان رئال مادريد بايد به نيمكت نشيني در رقابت هاي فصل جديد عادت كنند. »
اين هشدار خوزه آنتونيو كاماچو به ستاره هاي گران قيمت گروه مادريدي است. سرمربي رئال مادريد در اين باره به روزنامه marca گفت: «در هر ديدار يكي دو بازيكن كه از بازي كردن خودشان مطمئن هستند بايد روي نيمكت بنشينند! سايرين كه به خوبي كارشان را انجام مي دهند در تركيب اصلي قرار مي گيرند.
در طول فصل فرصت ها و موقعيت هاي فراواني به وجود مي آيد كه بازيكنان رئال بايد به خوبي از آنها استفاده كنند. »
همچنين كاماچو در مورد خريد مايكل اوون با وجود حضور مهاجمان سرشناس در رئال مادريد گفت: «اكنون فوتبال نسبت به گذشته تغيير كرده است. رئال مي خواهد بهترين هاي فوتبال جهان را به خدمت بگيرد. البته تيم من نقطه ضعف هايي دارد كه بايد هر چه زودتر و پيش از شروع فصل برطرف شوند. انتظار، آزارم نمي دهد. مطمئن هستم پيش از شروع ليگ، يكي دو بازيكن ديگر را به خدمت مي گيريم. »
ديدار نخست رئال در لاليگا بيست و نهم آگوست برابر رئال مايوركا برگزار مي شود.
«رودي فولر» مدير فني تيم لوركوزان مي شود
رودي  فولر سرمربي  سابق  تيم  ملي  فوتبال  آلمان  اعلام  كرد: به  زودي  مسئوليت مديريت  فني  باشگاه  لوركوزان  آلمان  را برعهده  خواهد گرفت . وي  روز چهارشنبه  درگفت  وگو با خبرنگاران  دربرلين  افزود: طي  روزهاي  آتي مذاكراتي  با مسئولين  باشگاه  فوتبال  باير لوركوزن  براي  برعهده  گرفتن  اين مسئوليت  انجام  خواهد داد. رودي  فولر 44 ساله  قبل  از سرمربيگري  تيم  ملي  فوتبال  آلمان  نيز مدير فني  اين  تيم  بوده  است .