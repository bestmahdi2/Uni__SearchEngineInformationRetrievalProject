83درصد سرمايه گذاري در بخش گردشگري توسط بخش خصوصي تامين خواهد شد
معاون  رئيس  جمهور و رئيس  سازمان  ميراث  فرهنگي  و گردشگري  گفت : در برنامه چهارم  توسعه ، 83 درصد سرمايه گذاري  در بخش  گردشگري  توسط بخش  خصوصي  تامين مي شود.
به گزارش خبر نگار ما سيدحسين  مرعشي  رئيس سازمان ميراث فرهنگي و گردشگري در سومين  همايش  كاربردي  صنعت  توريسم  در هتل  پرديسان  مشهد، افزود: از 300 هزار ميليارد ريال  سرمايه گذاري  در اين بخش ، فقط 17 درصد سهم  بخش  دولتي  مي باشد.
وي  بيان  داشت : هدف  كشور در افقي  20 ساله ، كسب  دو درصد از درآمد بازار جهاني  گردشگري  است .
اين  مسئول  گفت : براي  تامين  اين  هدف ، نرخ  رشد صنعت  گردشگري  كشور در برنامه  چهارم  تا هفتم  توسعه  بايد به  ترتيب ،30،20 15 و 10 درصد باشد.
مرعشي  افزود: اهداف  مذكور در شوراي  عالي  گردشگري  به  تصويب  اعضا رسيده و به  سازمان  مديريت  و برنامه ريزي  ابلاغ  شده  است .
وي  فضاي  حاكم  بر حكومت ، دولت  و مجلس  را در بخش  گردشگري  بسيار مطلوب ارزيابي  كرد و گفت : دولت  در پنج  فرودگاه  كشور از جمله  در تهران ، تبريز، اصفهان ، شيراز و مشهد اجازه  داده  براي  هر گردشگر ويزاي  ترانزيت  صادر شود كه  اين  كار خود گره  بزرگي  از صنعت  گردشگري  را باز مي كند.
وي  ايران  را جزء كشورهايي  دانست  كه  بهترين  نرخ  مالياتي  را در بخش  گردشگري  داراست .
وي  اعلام  كرد: هم اكنون  نرخ  ماليات  براي  كليه  تاسيسات  گردشگري  5/ 12 درصد است  كه  در اين  بخش  50 درصد بخشودگي  وجود دارد.
معاون  رئيس  جمهور با بيان  اين كه  گردشگري  صنعتي  نيست  كه  بتوان  آن را با نرخ  دولتي  اداره  كرد، گفت : در آينده  نزديك  نرخ  مكان هاي  اقامتي  يكسان  شده و تعيين  نرخ  بعهده  آنها گذاشته  مي شود.
وي  در ادامه  به  موضوع  گردشگري  خارجي  اشاره  كرد و گفت : تمام  اركان  نظام بايد پذيراي  گردشگر خارجي  باشد و با روي  باز از آنها استقبال  كرد.