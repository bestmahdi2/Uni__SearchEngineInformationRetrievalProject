برپايي كنفرانس بين المللي زلزله درباره بم
ايرنا: نشست  ويژه  كنفرانس  بين المللي  زلزله  درباره  بم  ديروز  در دومين  روز از برگزاري  اين  كنفرانس  درتالار وحدت  دانشگاه  شهيد باهنر كرمان  برگزارشد.
معاون  امور عمراني  استاندار كرمان  آوار برداري  90 درصد ساختمانهاي  شهرستان بم  را بخش  بزرگي  از برنامه  بازسازي  اين  شهرستان  عنوان  كرد و گفت : مابقي  آواربرداري  نه  به  دليل  مشكلات  اجرايي  بلكه  به  واسطه  مسائل  حقوقي  به  تاخير افتاده  است . دكتر محمد جواد فدايي  حفظ هويت  فرهنگي ، مشاركت  مردم  و مقاوم سازي  را از اصول  بازسازي  شهرستان  بم  بيان  كرد.
دكتر محمد ستايش  با بيان  اين  كه  عرصه  مناسبي  براي  پژوهش هاي  اجتماعي در بم  پديد آمده  است  افزود: آنچه  كه  به  وضعيت  فعلي  اين  شهرستان  كمك  مي كند انجام  همين  پژوهش ها توسط دانشگاههاست .
وي  گفت : سازمان  بهزيستي  مجموعه  اطلاعات  و داده هاي  مهمي را از حيث  جامعه شناسي  و روان شناسي  بم  در اختيار دارد.
از سوي ديگر فرماندار بم  اعلام كرد:در صورتي  كه  سازندگان  كانكس ها  در بم  اقدام  به  رفع نواقص  نكنند ضمن  كسر 10 درصد از مبلغ  قرارداد آنها با آنها برخورد قانوني  مي شود.