پيشنهاد پاكستان به افغانستان
پاكستان  به  افغانستان  پيشنهاد گشت  زني  مشترك  را در مرز دو كشور ارائه كرد.
به  گزارش  واحد مركزي  خبر از اسلام آباد به  نقل  از منابع  خبري ، وزير كشور پاكستان  در ديدار با زلمي  خليل  زاد سفير آمريكا در افغانستان  گفت : دو كشور جنگ  ضد تروريستي ، مبارزه  با موادمخدر و ديگر مسايل  امنيتي  را بررسي  كردند.
فيصل  صالح  حيات  سپس  به  خبرنگاران  گفت : پاكستان  به  افغانستان  پيشنهاد همكاري  در انتخابات  آن كشور را كرده  است . وزير كشور پاكستان  گفت: با زلمي  خليل  زاد درباره  مسئله  ثبت نام  مهاجران  افغان  مقيم  پاكستان  نيز گفتگو كرده  است .
وي  گفت : مرز مشترك دو كشور2500 كيلومتر و طولاني  است  به  همين  علت  پاكستان  پيشنهاد گشت زني  مشترك  دو كشور را در مرز كرده  است .
دو كشور براي  پيشگيري  از قاچاق  مواد مخدر، عملكرد مشتركي  اتخاذ خواهند كرد.اين  مقام  در دولت  پاكستان  افزود: دو كشور در جنگ  ضدتروريستي  همكاري  دارند و پيشنهاد گشت زني  مشترك  در همين  راستا بوده  است . فيصل  صالح  حيات  در پايان  گفت : پاكستان  اجازه  استفاده  خاك  خود را براي  اقدامي  بر ضد افغانستان  نخواهد داد.
از سوي ديگر اعلام شد رايزني  بزرگان  بخش  قبايلي  وزيرستان  جنوبي  و شمالي  پاكستان  به  منظور تصميم گيري  درباره  تسليم  عوامل  مظنون  القاعده  و طالبان  و همدستان  محلي آنها ادامه  دارد.
به  گزارش  خبرنگار ايرنا از پيشاور، ديروز جرگه  سران  قبايل  اين  دو بخش  نيمه  خودمختار در «وانا» مركز وزيرستان  جنوبي  و در مجاورت  مرز با افغانستان  تشكيل  و درباره  ضرب الاجل  21 آوريل (2 ارديبهشت )دولت  محلي  براي  تحويل  عوامل  يادشده  مذاكره  شد.
ارتش  پاكستان  از اواخر اسفندماه  عمليات  بي سابقه  گسترده اي  را در وزيرستان  جنوبي  به  اجرا گذاشت  كه  در نتيجه  آن 167 تن  شامل  60 نفر از افراد قبايلي  و چندين  تن  ديگر كه  گفته  مي شود افغان ، چچن ، ازبك  و عرب  تبارهستند، دستگير شدند. از آمار تلفات  ساكنان  محلي  اطلاعي  در دست  نيست . همچنين  گزارش  مي شود، 63 عامل  مظنون  و 64 نيروي  نظامي  كشته  و 26 نظامي  ديگر نيز مجروح  شدند.