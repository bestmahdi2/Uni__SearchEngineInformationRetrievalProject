ايران ترور عزالدين سليم را محكوم كرد
سخنگوي وزارت امور خارجه، ترور عزالدين سليم رئيس دوره اي شوراي حكومتي عراق را به شدت محكوم كرد و ادامه ناامني و بي ثباتي در عراق را موجب تداوم وقايع تأسف بار در اين كشور دانست.به گزارش ايرنا حميدرضا آصفي گفت: آمريكا نتوانسته در عراق امنيت برقرار كند و حضور فتنه  برانگيز اشغالگران، موجب ناامني و خونريزي در اين كشور شده است.وي ادامه اشغالگري و بي توجهي به واقعيات و خواستهاي مردم عراق را عامل بروز حوادث ناگوار و خسارات در اين كشور دانست.
سخنگوي وزارت امور خارجه خاطرنشان كرد: جمهوري اسلامي ايران تأكيد مي كند تداوم سياستهاي زورمدارانه و اصرار اشغالگران بر گسترش خشونت و نظاميگري عليه مردم عراق و هتك حرمت اماكن مقدسه باعث افزايش اقدامات خرابكارانه و بي ثباتي در اين كشور خواهد شد.وي اضافه كرد: خروج هر چه سريعتر اشغالگران از عراق و واگذاري امور به مردم اين كشور زمينه هاي استقرار حاكميت مردمي و فضاي امن و با ثبات براي مردم عراق را فراهم مي كند.