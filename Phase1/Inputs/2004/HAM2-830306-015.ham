براي تلفات كمتر
امسال قرار است 20 هزار نفر به دليل نبود ايمني كافي در جاده ها و حمل و نقل جان خود را از دست بدهند. حالا اين آمار را به آمارهاي ديگر بيفزاييد و شمار نجومي مرگ و مير در سال 83 را حدس بزنيد. شمار تلفات در جاده هاي كشور در سال 82 نسبت به سال هاي گذشته افزايش نگران كننده اي يافته است. به گفته معاون فرهنگي امورعمراني وزير كشور، تعداد افراد تلف شده در جاده ها به اندازه افرادي است كه در جنگ تحميلي از دست رفته اند. به دليل ناامن بودن سيستم حمل و نقل كشور پيش بيني مي شود امسال بيش از 20 هزار نفر درجاده هاي كشور جان خود را از دست بدهند. امسال 50 ميليارد ريال اعتبار براي حل مشكل ترافيك و ايمني و سيستم حمل و نقل كشور اختصاص يافته است. همچنين 100 ميليارد ريال نيز به طور جداگانه به اصلاح ترافيك و حمل و نقل تهران اختصاص مي يابد و با اين تخصيص بودجه ها بايد اميدوار بود تا سال هاي آينده شمار تلفات به دليل ناامني در جاده ها كمتر شود.