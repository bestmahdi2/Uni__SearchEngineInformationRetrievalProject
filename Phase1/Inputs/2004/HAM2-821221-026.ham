مشكل كمبود بودجه اورژانس
اورژانس يكي از مهم ترين بخش هاي خدمت رساني جامعه است و شنيدن خبر كمبود بودجه به عنوان مهم ترين مشكل اورژانس، كمي نگران كننده است.
رئيس اورژانس كشور گفت: «اورژانس قادر به پاسخگويي به مراجعان نيست و كمبود بودجه مهم ترين مشكل در سيستم سرويس دهي اين سازمان محسوب مي شود.» وي گفت: «اورژانس از لحاظ آمبولانس و پرسنل اداري با محدوديت روبه رو است، اما در صورتي كه 1200 دستگاه آمبولانس در سال 1383 به ناوگان آمبولانس هاي كشور اضافه شود، مي توانيم كشور را تحت يك پوشش نسبي قرار دهيم و بعد از آن درصدد توسعه كيفيت خدمات باشيم.» وي همچنين از خريد 30 دستگاه موتورسيكلت اورژانس در سال آينده خبر داد.