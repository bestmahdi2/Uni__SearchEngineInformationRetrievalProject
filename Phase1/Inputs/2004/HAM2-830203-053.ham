مارادونا،no cocaine
تا همين چند روز پيش كه كارش به بيمارستان كشيد، از او خبري نبود، ديه گو آرماندو مارادونا، اين بار نه به خاطر بازگشتي دوباره به فوتبال پس از يك خداحافظي كذايي، كه به دليل بستري شدن در بيمارستان خبرساز شد.
پزشكان معالجش در ابتدا اعلام كردند كه مصرف بيش از حد كوكايين، ستاره دنياي توپ گرد را به اين روز انداخته، اما بعد از 24ساعت به نتايج ديگري رسيدند. كوكايين او را از پا نينداخته بود، هر چند كه او نبايد ديگر مصرف مي كرد(هنگامي كه براي دومين مرتبه به خاطر استعمال كوكايين در هاوانا بستري شده بود، پزشكان موكدا از او خواسته بودند آن را ترك كند.)
سرگذشت مارادونا، براي همه مردم جهان در عصر كنوني روشن است، همه مي دانند داستان او را هنگامي كه در ناپل غوغا كرد، با فيفا در افتاد، به دليل دوپينگ جام جهاني 98 را از دست داد و هزاران فرود و فراز ديگر كه تاثيري در يك چيز نداشت: او اسطوره مردم فقير و فلك زده آرژانتين بود. بهانه اي براي فوران عقده ها.
اسطوره با كوكايين فرو ريخت، نه براي مردم آرژانتين كه همواره و در هر حال مي پرستندش، تا پزشكان از هوادارانش كه جلوي بيمارستان جمع شده بودند بخواهند تابلويي در دست بگيرند، تابلويي كه در آن نوشته شده باشدno cocaine: