خارجي
شكايت از يك آب نبات
چند ماه قبل در يكي از اخبار همين صفحه در شهر نوشتيم كه پزشكان اعلام كردند خوردن چيپس خطر ابتلا به چندين بيماري را افزايش مي دهد. بعد هم چون عكس چيپس را نداشتيم از اينترنت كمك گرفتيم و عكس يك قوطي چيپس را چاپ كرديم. چشمتان روز بد نبيند كه فرداي همان روز جوابيه اي به دستمان رسيد كه صاحبان آن كارخانه چيپس كه گويا مارك معتبري هم بوده، از دست ما شاكي هستند و... الخ.
اين بار هم عكس آب نبات فرانسوي را نداريم و اميدواريم عكسي كه انتخاب كرديم، فردا دردسر نشود. يك خانواده فرانسوي قصد دارد از توليدكنندگان آب نبات ريكولا شكايت كند. همسر يك مرد فرانسوي توليدكنندگان اين آب نبات را به علت خرابي دندان هاي شوهرش به شدت مورد انتقاد قرار داد. وكيل اين خانواده فرانسوي معتقد است ميزان اسيد سيتريك زياد موجود در اين آب نبات موجب خرابي دندان ها مي شود. به گفته اين وكيل اطلاعات نادرستي كه درباره آسيب نرساندن به دندان ها به روي بست هاي اين آب نبات نوشته شده موجب فريب مصرف كنندگان شده است. اين آب نبات بدون قند است. البته اين شكايت ها در كشورهاي ديگر كلي دردسر ساز است ولي در كشور ما، مثلا در شيشه سس چند تكه شيشه خورده پيدا مي شود و كسي هم به روي خودش نمي آورد. وقتي هم كه با مسوولان آن كارخانه تماس مي گيريد، مي گويند: ما از اين كارخانه هاي جديد نيستيم. حالا اتفاقي است كه افتاده. به جاي يك شيشه سس، چند شيشه به آن خانواده مي دهيم تا مشكلي پيش نيايد... همين.