مهاجران غيرقانوني
اگر چند سال ديگر هم صبر كنيم مردم دنيا به دو دسته تقسيم مي شوند. آنهايي كه غيرقانوني مهاجرت و آنهايي كه اين مهاجران را دستگير مي كنند. مي گوييد نه! يك چرتكه برداريد و حساب كنيد همين چند روز چند مهاجر غيرقانوني بازداشت شدند. همين چند روز قبل 58 مهاجر غيرقانوني در يك عمليات گسترده در دو منطقه «شفيلد» و «ليدز» انگليس دستگير شدند. اين عمليات با نام «رامپارت» و با شركت 300 نفر از ماموران پليس و افسران اداره مهاجرت انجام شد. اسكاتلند يارد اعلام كرده است كه 47 نفر از دستگيرشدگان را زنان جوان تشكيل مي دهند كه عمدتا از اتباع كشورهاي اروپاي شرقي هستند. وزير كشور انگليس نيز دستگيري اين تعداد مهاجران غيرقانوني در يك عمليات گسترده مشترك توسط پليس و افسران اداره مهاجرت را بخشي از برنامه هاي دولت كارگري براي مقابله با جرايم سازمان يافته توصيف كرده است. «ديويد بلانكت» از دستگيرشدگان به عنوان قربانياني نام برد كه توسط مجرمان سازمان يافته به منظور پولسازي و به صورت غيرقانوني وارد انگليس مي شوند.