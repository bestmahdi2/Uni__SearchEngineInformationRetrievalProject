ايران و چين يادداشت تفاهم همكاري اقتصادي امضا كردند
گروه اقتصادي: ايران و چين در پايان دوازدهمين نشست كميسيون مشترك اقتصادي و تجاري دو كشور يادداشت تفاهم همكاري اقتصادي امضا كردند.
در اين يادداشت تفاهم كه به امضاي رييس سازمان مديريت و برنامه ريزي كشورمان و معاون نخست وزير چين رسيد، دو كشور روابط اقتصادي خود را در سه حوزه بانكي، تجاري و همكاري هاي اقتصادي، علمي و فناوري گسترش مي دهند.
طرفين همچنين در اين يادداشت تفاهم بر حمايت از برگزاري نمايشگاه هاي تخصصي، تسهيل صدور رواديد براي تجار دو كشور، گسترش همكاري هاي نفتي، گمركي و فني تاكيد كردند. همكاري در زمينه هاي پست، حمل و نقل، معادن و كشاورزي، محصولات آبي و دامي از محورهاي ديگر اين يادداشت تفاهم است.
محمد ستاري فر كه براي شركت در دوازدهمين نشست اقتصادي دو كشور به چين سفر كرده است، در ديدار با رييس جمهور اين كشور اعلام كرد: ايران روابط خود را با چين در زمينه هاي نفت، گاز، معدن و حمل و نقل افزايش مي دهد.
رييس جمهور چين نيز در اين ديدار اجماع نظر ايران و چين را بر سر مسائل منطقه اي و بين المللي در حال افزايش دانست و گفت: روابط دو كشور در تمامي بخش ها و زمينه هادر حال فعال ترشدن است و همكاري هاي اقتصادي دوجانبه توسعه يافته است.