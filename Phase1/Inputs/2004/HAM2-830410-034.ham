آدم ربايان را گرفتند
چند جوان كه قصد آدم ربايي داشتند، توسط ماموران گشت نيروي انتظامي خيابان پيروزي در حين اجراي نقشه خود دستگير شدند.
ساعت 2 نيمه شب يكي از روزهاي هفته گذشته، با تماس زني با مركز 110، ماموران باخبر مي شوند كه 5 نفر در حالي كه مسلح به اسلحه سرد هستند، قصد ورود به خانه اي را دارند، به دنبال اين تلفن ماموران نيروي انتظامي پس از مراجعه به خانه مورد نظر متوجه مي شوند كه سارقان از محل متواري شده اند و طي يك عمليات پليسي تمامي خيابان هاي اطراف آن خانه را مسدود مي كنند و سارقان را كه 2 نفر از آنها سوار بر موتور بودند تعقيب كرده و در اين تعقيب و گريز سرنشين هاي موتور، موفق به دستگيري آنها مي شوند.ماموران در تحقيقات خود متوجه شدند كه اين 5 جوان قصد ربودن فرزند صاحبخانه و اخاذي از او را داشته اند. جالب اينجاست كه فرزند صاحب اين خانه بارها مورد تهديد قرار گرفته است. اين دختر كه به تنهايي به همراه مادرش زندگي مي كند با طرح شكايتي از سارقان در مراجع قضائي خواهان پيگيري ماجرا شد.