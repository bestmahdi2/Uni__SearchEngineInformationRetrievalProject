گزارش
كاهش صادرات فرش  و مشكلا ت مالي خانواده هاي فرشباف
روزگاري توليد انحصاري فرش با طرح و نقشه منحصر به فرد ايراني در ايران انجام مي شد، اما در حال حاضر حضور رقباي تازه نفس در توليد فرش در هند، پاكستان، چين و توليد فرش هاي بي كيفيت، بازار جهاني فرش را آرام آرام از دست ايران خارج و فروش فرش ايراني را در جهان با ركود رو به رو كرده و همين امر كاهش صادرات فرش و كاسته شدن درآمد خانوارهاي فرش باف را در پي داشته است.
در كشورهايي مثل هند و پاكستان مردم براي امرار معاش حاضرند تنها يك وعده غذا بخورند و باقي وقت خود را قالي ببافند، كه در نتيجه با توليد انبوه در اين كشورها قيمت جهاني فرش كاهش يافته و در چنين وضعيتي ايران مجبور است براي حفظ بازار فروش، قالي هاي خود را با قيمت پايين عرضه كند، چون در غير اين صورت همين بازار باقي مانده را نيز از دست خواهد داد.
محمد شريعتمداري، وزير بازرگاني، در حالي خواهان كاهش حجم توليدات فرش براي ارتقاء كيفيت است كه سالا نه 15 ميليون متر مربع فرش به نسبت مساوي به صورت ماشيني و دستي در كشور بافته مي شود. به گفته وزير بازرگاني، صنايع دستي فاقد شركت هاي قوي براي عرضه جهاني هستند.
از سوي ديگر سيد رضي ميري رييس هيات مديره اتحاديه صادر كنندگان فرش ايران با انتقاد از سيستم قانون  گذاري و دولتي معتقد است:« قوانين حمايتي بيشتر از توليد فرش ماشيني حمايت مي كند و به فرش دست باف بهايي داده نمي شود. سود بيشتر در صنعت فرش ماشيني و كاهش عوارض و ماليات كارخانه ها از 60 درصد به 25 درصد، خود عامل بي توجهي و كاهش كيفيت محصولا ت شده است و در كنار آن كم كم فرش دست باف به بوته فراموشي سپرده شده است.»
ميري مي افزايد: «ارگان ها و نهادهاي دولتي در حالي به فكر واگذاري اين صنعت به بخش خصوصي افتاده اند كه اميد سود آوري در آن را ندارند. زيرا هيچ نظارتي و قانوني براي كنترل كيفي فرش توليدي ايران وجود ندارد.»
او فرش خوب را فاقد تعريف درست در ايران مي داند و مي افزايد: «يكي از انگيزه هاي رشد كيفيت محصولا ت بافندگان توجه جدي به صادرات است.»
به راستي آيا تاكنون برنامه ريزي درستي براي ساماندهي فرش در ايران انجام شده است؟
محمد علي كريمي رييس شركت سهامي فرش ايران معتقد است: « دليل ناتواني در اين امر موجود نبودن آمار و ارقام صحيح است. زيرا بيش از 80 درصد توليد قالي به صورت تك بافت و در منازل انجام مي شود.»
او در گفت و گو با ايسنا مي افزايد: «حركت به سوي توليد با كيفيت، مهم تر از فروش بالا ي فرش ايران به قيمت ارزان و تاكيد بر كميت است. بنابراين بايد با يك تعامل سه جانبه بين تجار داخلي و خارجي و بافندگان كشور براي توليد مرغوب فرش دست باف برنامه ريزي كنيم. توليد فرش دست باف بي كيفيت هيچ سودي براي بافندگان نخواهد داشت.»
به گزارش ايسنا، در حال حاضر نگاه بازارهاي جهاني به سوي فرش با كيفيت معطوف است، زيرا هم اكنون كشورهاي رقيب ايران در توليد فرش با كاهش صادرات مواجه هستند و از سوي ديگر چندي است با بر گزاري نمايشگاه هاي كلا سيك فرش در كشورهاي اروپايي استقبال از فرش هاي دست باف ايراني تا حدودي افزايش يافته است، گرچه هنوز تا رسيدن به موقعيت هاي آرماني راه درازي باقي است.
بنابراين به نظر مي رسد دولت با حمايت از توليدات با كيفيت فرش دست باف از طريق كاهش نرخ بهره بانكي و تسهيل شرايط صادرات و كمك به حل مشكلا ت صنعت فرش مي تواند دوباره بازارهاي از دست رفته ايران را در خارج از كشور احيا كند.
با اين وجود اين پرسش همچنان باقي است كه بازارهاي از دست رفته فرش ايران در چه زماني احيا مي شوند و چه كساني مسوول واقعي ساماندهي اين امر هستند. آيا زمان آن نرسيده است كه به ياري خانواده هايي بشتابيم كه با تكيه بر فرش بافي امرار معاش مي كنند؟