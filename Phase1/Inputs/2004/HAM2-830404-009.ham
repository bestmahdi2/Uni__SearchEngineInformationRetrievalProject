بن سفر براي زوج هاي جوان
نگران سفر كردن نباشيد. خصوصا اينكه جوان باشيد و تازه هم ازدواج كرده باشيد. قرار شده بن سفر بگيريد.مي گويند اگر اين بن ها را بگيريد، به هر شهري كه برويد از 30 تا 50 درصد تخفيف هتل داريد! دكتر سيف الله جوان معاون شركت سرمايه گذاري ايرانگردي و جهانگردي درباره اين بن ها مي گويد: «به منظور حمايت از جوانان و زوج هاي جوان و همچنين ايجاد تسهيلات براي سفر و گردشگري، به زودي از سوي شركت سرمايه گذاري و ايرانگردي اعطاي بن سفر به 10 هزار زوج جوان شروع مي شود.» اما اين بن چقدر است؟ جوان در اينباره نيز مي گويد: «تا سقف 200 هزار تومان بن سفر به صورت اقساط و قرض الحسنه با بازپرداخت 10 ماهه در اختيار متقاضيان واجد شرايط قرار خواهد گرفت. جوانان بايد در يك شركت يا سازمان دولتي و خصوصي فعال باشند تا شركت يا سازمان بازپرداخت وام را تضمين كند.»