طرح تراريخته برنج در ايران اجرا شد
نخستين برنج تراريخته جهان صبح ديروز در بازديد معاون اول رئيس جمهور از مؤسسه تحقيقات برنج كشور در گيلان برداشت شد.
به گزارش واحد مركزي خبر محمدرضا عارف در دومين روز از سفر به گيلان در مؤسسه تحقيقات برنج كشور از انواع بذرهاي اصلاح شده برنج كه در مساحت 350 هكتار كشت  شده است بازديد كرد.
برنج ترا ريخته بذر مقاوم در برابر كرم ساقه خوار به طور آزمايشي در مساحت 10 هكتار در اين مؤسسه كشت شده است و بذر آن سال آينده در اختيار كشاورزان قرار مي گيرد.
اين طرح براي نخستين بار در جهان اجرا شده است.
به گفته كارشناس مؤسسه تحقيقات بيو تكنولوژي برنج كشور، در صورت اعمال مديريت صحيح بهره برداري از اين برنج، صد در صد خواهد بود.
تاكنون در دنيا چهار گياه گلزا، پنبه، ذرت و لوبيا به صورت تراريخته توليد شده و ايران جزو معدود كشورهاي دنياست كه به اين فن آوري دست يافته است.
همچنين با حضور دكتر محمد رضاعارف معاون اول رييس جمهور 13 پروژه عمراني، دريايي ديروز در بندر انزلي مورد بهره برداري قرار گرفت. براي اجراي اين طرح ها 300 ميليارد ريالٍ اعتبار از سوي اداره كل بنادر و كشتيراني استان گيلان هزينه صرف شده است.
مدير كل بنادر و كشتيراني استان گيلان در اين خصوص به خبرنگار ايرنا گفت: اين پروژه ها شامل برنج كنترل ترافيك دريايي و اسكله شماره دو، سايت امور بندري(ترمينال  ها)، توسعه فيزيكي بندر، نصب دستگاه رايانه اي هندهلد، اتوبان منشعب به بندر، نصب برج هاي روشنايي و علامتگذاري مرداب مي باشند.