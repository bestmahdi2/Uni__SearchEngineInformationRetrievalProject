ارزش غذايي پسته از خاويار بيشتر است
دانش امروز برتري هاي پسته را از پاره اي جهات بر بسياري از خوراكي هاي مقوي و مغذي از جمله خاويار، ميگو، گوشت قرمز و سفيد، تخم مرغ، انواع حبوبات، كنجد، نارگيل، انجير، كشمش و گردو به اثبات رسانده است. پسته گياهي است كه از دير باز در نقاط مختلف ايران مورد كشت و پرورش قرار مي گرفته است. جنگل هاي وحشي و خود روي پسته در ناحيه شمال شرقي ايران و نواحي هم مرز با تركمنستان و افغانستان پيشينه اي باستاني دارد و تصور مي رود كه درخت پسته حدود 3 الي 4 هزار سال قبل در ايران مورد كشت و كار قرار گرفته است.اولين ارقام پسته در ايران حاصل پرورش و اهلي كردن درختان پسته وحشي بوده است كه تعداد اين ارقام بسيار محدود و شكل ظاهري آن با محصول پسته خود رو شباهت داشته است.
كم كم بر اثرپيوند و جابجايي اين ارقام و توجه باغداران از نظر درشتي دانه هاي پسته، تا حدودي تحول ايجاد شده و ارقام جديدي به وجود آمده است. نامگذاري ارقام پسته براساس نام، مكان، شهرها و افراد بوده. مانند پسته گرگاني كه از شهر گرگان منشاگرفته و در منابع قبل از اسلا م از آن نام برده شده است. از ديگر ارقامي كه بعدها به وجود آمد مي توان به پسته قزويني، دامغاني، اكبري، اوحدي و احمدآقايي اشاره كرد.اهميت اقتصادي پسته كه معروف به طلا ي سبز است بر هيچ كس پوشيده نيست.
پسته به عنوان يك محصول استراتژيك جايگاه خاصي را در بين توليدات كشاورزي داراست. اين محصول بخش عمده اي از صادرات غيرنفتي كشور ما را تشكيل مي دهد. در شرايط كنوني حدود 55 درصد از توليد و بيش از 60 درصد از صادرات جهاني پسته در اختيار ايران قرار دارد.درآمد ارزي حاصل از صادرات پسته بيش از 400 ميليون دلار است.تركيب مغز پسته براساس نوع رقم، مرحله رسيدن و زمان برداشت محصول پسته متفاوت است. جدول زير مواد و عناصر موجود در 100 گرم پسته را نشان مي دهد:
مقدار انرژي حاصل از 100 گرم مغز پسته حدود 226 كيلوكالري است. درصد اسيدهاي آمينه تشكيل دهنده پروتئين پسته عبارت از:گلو بولين 66 درصد، آلبومين 25 درصد، گلوتامين 7 درصد و پرومالين 2 درصد. همچنين درصد تركيبات اسيدهاي چرب عبارتند از: مريستيك 6/0 درصد، پالمتيك 2/8 درصد، استئاريك 6/1 درصد، اولئيك 6/69 درصد، لينولئيك 8/19 درصد. قندهاي عمده مغز پسته شامل ساكارز، گلوكز، فروكتوز و اينوزيتول است. هم اكنون انواع پسته در سطح شهر به قيمت هاي زير ارائه مي شود:
پسته فندقي 23000-27000(كمترين - بيشترين)
پسته احمدآقائي 24000-32000(كمترين - بيشترين)
پسته كله قوچي 28000-45000(كمترين - بيشترين)
پسته اكبري 28000-45000(كمترين - بيشترين)