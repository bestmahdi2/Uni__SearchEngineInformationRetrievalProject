صورت هاي مالي بيمه خدمات درماني مورد تاييد مجمع عمومي قرار گرفت
ايرنا: مدير كل  امور مالي  سازمان  بيمه  و خدمات  درماني  كشور گفت : صورتهاي  مالي  اين  سازمان  براي  پنجمين  سال  متوالي  مورد تاييد قرار گرفت .
به گزارش  اداره  كل  روابط  عمومي  اين  سازمان «قدرت  الله  اكبري  مرزناك» با اعلام اين  مطلب افزود: صورتهاي  مالي  اين  سازمان  براساس  استانداردهاي  حسابرسي  و حسابداري  تنظيم  شده  و به  نحو مطلوب  گزارش  شده و فاقد هرگونه  ايراد است .
وي  در تشريح  عملكرد مالي  اين  سازمان  گفت : در سال  گذشته  هزينه هاي  درماني  سازمان  بيمه  خدمات  درماني  مبلغي  در حدود 4 هزار و 372 ميليارد ريال  را در بر گرفته  است  كه  نشان  مي دهد نسبت  به  سال  81 به  ميزان  20 درصد افزايش  هزينه  درمان  داشته ايم .وي  در ادامه  گفت : اين  در حالي  است  كه  هزينه  بيمه  درمان  روستاييان  اين  سازمان  نيز در سال  82 رقمي  معادل  درآمد آنها، يعني  مبلغي  در حدود 900 ميليارد ريال  شده  است .وي افزود: گزارش  سازمان  حسابرسي  كه  در جلسه  مجمع  عمومي  سازمان  بيمه  خدمات  درماني  نيز بررسي  شد، موجب  شد تا عملكرد مالي  و بيمه اي  اين  سازمان  مورد تقدير وزير رفاه  وتامين  اجتماعي  و ديگر اعضاي  مجمع  عمومي  بيمه  خدمات  درماني  نيز قرار گيرد.
اكبري  همچنين  اظهار داشت : صورتهاي  مالي  اين  سازمان  بدون  هيچ  شرطي  در مجمع  ياد شده  مورد تصويب  نهايي  قرار گرفت .اين  گزارش  حاكي  است  سازمان  بيمه  خدمات  درماني  توانسته  بيمه شدگان  خود را به  بيش  از 38 ميليون  نفر رسانده  و نسبت  به  پرداخت  به  روز مطالبات  پزشكان  و موسسات  طرف  قرار داد كه  خدمات  درماني  را به  بيمه شدگان  ارائه  مي دهند، اقدام  نمايد.