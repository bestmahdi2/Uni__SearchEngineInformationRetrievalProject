هوا
تكرارهاي اميدبخش
هميشه هم تكرار خسته كننده نيست. هرچند، چند وقتي است كه نه از باد و توفان و باران خبري است و نه از خنك شدن هوا كه ما هم بتوانيم با تغيير، خبري تازه تر از كاهش گرما و ناپايداري آسمان بدهيم. ولي وقتي به توالي فصل ها و رنگ وارنگي آنها فكر كنيم همه هستي را با تمام افت وخيزهايش خواهيم پذيرفت.
انگار گرما و سرما هم مثل روز و شب، در كنار هم قشنگ هستند. هر چند در مقاطعي يك نواختي آنها به تكراري مكرر مي رسد، ولي اين تكرار هم مثل رنگين كمان است كه مي شود فكر كرد رسيدن يك رنگ به رنگ بعدي يكي، دو ماهي طول مي كشد.
به هر حال تابستان، در اين پنجاه و چند روزگي اش به چله نشسته است. گرم گرم. دماي امروز روي 40 درجه سانتيگراد خودنمايي خواهد كرد. خنك ترين ساعات هم نويدي كمتر از 27 درجه را نخواهد داد. ما هم مثل شما گرما و سرماي زندگي را توامان مي پذيريم تا هر ثانيه بتواند بشارت تغيير و تكامل باشد.