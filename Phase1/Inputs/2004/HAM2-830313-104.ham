امروز از سوي مقام معظم رهبري برگزار مي شود
مراسم سالگرد ارتحال امام خميني(ره)در قم
تهران- خبرگزاري جمهوري اسلامي: به  مناسبت  پانزدهمين  سالگرد ارتحال  ملكوتي  حضرت  امام خميني (قدس  سره  الشريف )مجلس  تكريم  و بزرگداشتي  از سوي  حضرت  آيت الله خامنه اي  رهبر معظم  انقلاب  اسلامي امروز بعد از نمازمغرب  و عشاء در مسجد اعظم  قم  برگزار مي گردد.به  همين  منظور از سوي  دفتر مقام  معظم  رهبري ، اطلاعيه اي  به  اين  شرح صادر شد:
بسم  الله  الرحمن  الرحيم 
14 خرداد، يادآور هجران  جانسوز حضرت  امام  خميني (قدس  الله نفسه الزكيه )و ماتم  بي پايان  امتي  سرافراز فرا مي رسد.
در غم  شخصيت  فرزانه  وبي نظيري  چون  او، جا دارد كه  برگزيده ترين  انسانها و هوشمندترين  ذهنها وپاكترين  دلها و جانها، از احساس  تعظيم  و تكريم  او سرشار شوند.در سالگرد ارتحال  آن عزيز، بار ديگر امت  امام  به  ياد مقتداي  خويش مجلس  عزا به  پا مي دارد، تا خاطره  آن يگانه  دوران  را گرامي بدارد و عهدخود را با آرمانهاي  جاودانه اش  تجديد نمايد.
به  همين  منظور، از سوي  رهبر معظم  انقلاب  اسلامي حضرت 
آيت   الله خامنه اي  مجلس  بزرگداشتي  در روز چهارشنبه  سيزدهم  خرداد ماه  بعد از نمازمغرب  و عشاء در مسجد اعظم  قم  برگزار مي شود.
همچنين سازمانها و نهادهاي سياسي،  لشگري و عمومي كشور طي روزهاي گذشته در قالب بيانيه اي جداگانه با دعوت مردم به حضور در مراسم سالگرد ارتحال امام خميني(ره)بر تداوم راه امام و ميثاق با آرمانهاي انقلاب و پيمان مجدد با مقام معظم رهبري تاكيد كردند.