معرفي دانشگاه ها و مراكز آموزش عالي معتبر جهان
دانشگاههاي بلژيك
الهام رضاخاني
در موسسات آموزش عالي بلژيك، امكان تحصيل در رشته هاي گوناگون(معماري، بهداشت، موسيقي، نمايش و غيره)وجود دارد. برنامه هاي آموزشي در اين كشور طي يك يا دو دوره انجام مي شود. دوره اول آموزش همراه با كار عملي، براي دستيابي به مهارت همراه با علم و دوره دوم به صورت دانشگاهي همراه با پژوهش و همكاري با ديگر دانشگاه هاي داخل يا خارج از كشور است.
تحصيلات دانشگاهي در بلژيك در حال حاضر شامل 18 رشته و با 80 گرايش است. نظام آموزشي به صورت دو نيم سال و سالانه است. كشور بلژيك به دو منطقه فرانسوي زبان و هلندي زبان تقسيم مي شود و در دانشگاه ها نيز تدريس و تحصيل به اين دو زبان صورت مي گيرد.
دوره هاي تحصيلي و نحوه ارزشيابي مدارك آن
: first cycle -1 اين دوره ويژه دروس پايه است و 2 تا 3 سال طول مي كشد و در پايان اين دوره به دانشجويان مدرك kandidaat اعطا شده و مدرك اين دسته از دانشجويان كارداني ارزشيابي مي شود.
: second cycle -2 اين دوره دو تا سه سال پس از دوره اول به طول مي انجامد و در پايان آن مدرك licentiate به دانشجو اعطا مي شود كه در سطح master است.
3- در بعضي از دانشگاه هاي بلژيك، گذراندن دوره هاي advanced academic training كه يك دوره يك يا دو ساله پژوهشي است، بسيار رايج است و طي آن دانشجو در خصوص موضوعي خاص عميقا پژوهش مي كند و در پايان موفق به كسب مدرك كارشناسي ارشد مي شود.
4- آخرين دوره تحصيلات دانشگاهي در بلژيك third cycle است. طول اين دوره 3 تا 5 بوده و در پايان به دانشجويان مدرك d.phحدكترا اعطا مي شود.
اين دوره به صورت پژوهشي و كاملا تخصصي است. شرط ورود به اين دوره داشتن مدرك licentiaat و ارائه سوابق تحصيلي و معرفي استادان و در آخر مجوز شوراي دانشگاه است.