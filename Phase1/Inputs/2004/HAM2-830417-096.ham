تفسير رسانه هاي خارجي درباره اظهارات مقام معظم رهبري
روزنامه فرامنطقه اي الحيات اظهارات رهبر انقلاب را به عنوان مهم ترين تيتر صفحه نخست خود برگزيد كه در آن آمده است: «هركس به منافع علمي و بشري ما تعرض كند دستش را قطع خواهيم كرد.» الحيات در شرح خبر آورده است كه رهبر ايران در اظهارات خود گفتند: ايران بر سر مصالح و منافع ملت خود با هيچ كس در جهان چانه زني نخواهد كرد. الحيات همچنين نوشت اين هشدار آيت الله خامنه اي در سايه انتشار مطالبي درباره احتمال حمله اسرائيل به تأسيسات هسته اي ايران - در بوشهر - صورت گرفت.راديو بي بي سي نيز در گزارش خبري خود در اين باره، اظهارات وزير خارجه رژيم صهيونيستي در سفر اخير خود به آمريكا را دليل موضعگيري رهبر انقلاب دانسته و مي گويد تهديد حمله به تأسيسات هسته اي ايران در بوشهر از سوي سيلوان شالوم با عكس العمل بسيار شديد رهبر ايران مواجه شد.