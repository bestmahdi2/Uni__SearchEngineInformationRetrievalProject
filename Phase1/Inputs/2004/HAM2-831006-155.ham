ب مثل بم، ز مثل زلزله
كودكان زلزله
چشم پوشيدن از يكصدم بسياري چيزها تحمل ناپذير است.
آسيب ديدن يكصدم محصول، كم شدن يكصدم درآمد، تلف شدن يكصدم وقت، زدن يكصدم نيازمنديها.اما زماني كه يك درصد مردم كشور ما بي خانمان مي شدند، چشمانم به كودكاني است كه بي سرپرست مانده اند. وامانده از شرايط، سرخورده از مرگ مادر، مرگ پدر، مرگ برادر و خواهر.
اينان آرزوها، آينده ها، نقشه ها در سر داشته اند، كه براي هر كدام از ما يك دنياست، بدون نگراني و ترس و واهمه هايي كه گاه نگران كننده است.
براي كم كردن از سنگيني اين هول و خاطره هم از ما كاري برمي آيد!!؟
آن زمين خاكي بم كه روزها در آن غوغايي بر پا بود، خلوت شده است، خاك مرگ بر روي آن پاشيده اند. نخلها فرو افتاده است و رطب هاي رسيده در زير خاك دفن شده اند.
حال ما چه مي توانيم انجام دهيم. براي كم كردن از سنگيني اين بار مي توانيم زندگي مادي را براي آنها و نسلهاي آينده، اندكي آسانتر كنيم، يا دست كم نگذاريم زندگي براي آنها دشوارتر از آنچه هست، بشود.
99درصد از مردم جامعه ما به هر ترتيب و در هر اندازه اي در موقعيتي جا افتاده، درآمدي دارند و به كاري ادامه مي دهند، اينان نبايد آن پنجاه هزار نفر را فراموش كنند، آنها بم را مي شناسند. آن پنجاه هزار نفر كه با زمين لرزه جاكن شده اند، درآمدي ندارند و كارشان را از دست داده اند، كاشانه ندارند.
هر چند كمكهاي ما در بهترين حالت آنها را به روز پيش از حادثه بازنخواهد گرداند، اما مي تواند از نابودي روحي مطلق آنها جلوگيري كند.
كودكان بم را بايد به زندگي بازگردانيم، به بودن، خواندن، نوشتن و ورزش كردن. توپ را بايد در همان زمين خاكي به زير پاهاي آنها فرستاد، بايد با آنها بود، به آنها فكر كرد، بايد باشند كه باشيم و همه با هم در اين خاك بمانيم.