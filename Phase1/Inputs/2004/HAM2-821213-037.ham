14 سال حبس براي تصادف منجر به مرگ
دولت انگليس سعي دارد تا با افزايش مجازات مسببان تصادفات رانندگي منجر به مرگ، باعث كاهش اينگونه تصادفات شود. براساس قوانين جديد، حداكثر مدت محكوميت رانندگاني كه رانندگي آنان خطرناك محسوب شده و تصادف آنها منجر به مرگ شود، 14 سال خواهد شد. پيش از اين حداكثر مدت زندان براي اين دسته از رانندگان كه ازنظر قوانين انگليس به رانندگان بي مسووليت شهرت دارند 10 سال بود.معمولاً رانندگي خطرناك در رويه حقوقي انگليس بيشتر به رانندگي پس از نوشيدن مواد الكلي در حد بيش از مجاز و يا رانندگي تحت تاثير موادمخدر اطلاق مي شود.
براساس يكي از اين تغييرات، حداكثر محكوميت براي رانندگي خشن بدون مصرف الكل يا موادمخدر منجر به مرگ نيز، 14 سال تعيين شده است.
مجازات اين نوع رانندگي تاكنون پنج سال بود.