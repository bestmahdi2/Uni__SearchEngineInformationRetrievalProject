... در حاشيه
پايان عمر داوري كولينا در جهان فوتبال



گروه ورزشي: «پير لوييجي كولينا» داور بين المللي فوتبال ايتاليا از صحنه قضاوت رقابت هاي بين المللي كنار رفت.كولينا آخرين قضاوت ديدارهاي بين المللي خود را ميان تيم هاي ملي فوتبال يونان و جمهوري چك انجام داد.كولينا كه از او به عنوان بهترين داور جهان نام برده  شد، فوريه سال جاري ميلادي 45 ساله شد و طبق قوانين فدراسيون بين المللي فوتبال نمي تواند ديگر در رقابت هاي بين المللي قضاوت كند.اين داور ايتاليايي قضاوت ديدارهاي مهمي از جمله ديدار پاياني مسابقات فوتبال جام جهاني 2002 ميان تيم هاي ملي فوتبال برزيل و آلمان را بر عهده داشته است.
باروش گل زن اول است



با پايان گرفتن مرحله نيمه پاياني مسابقات فوتبال جام ملت هاي اروپا «ميلان باروش» مهاجم تيم ملي فوتبال جمهوري چك در صدر بهترين گلزنان اين مسابقات قرار دارد.
با آنكه تيم ملي فوتبال جمهوري چك با شكست پنجشنبه شب خود مقابل تيم يونان از دور مسابقات حذف شد ولي باروش با 5 گل زده پيشتاز گلزنان اين مسابقات است.
وين روني از انگليس و رود وان نيستلروي از هلند با 4گل زده در مكان دوم قرار دارند و فرانك لمپارد از انگليس، هنريك لارسون از سوئد، جان دال توماسون از دانمارك و زين الدين زيدان از فرانسه با 3 گل زده در رده بعدي قرار دارند.
آراگونس سرمربي جديد تيم ملي اسپانيا
فدراسيون فوتبال اسپانيا «لوئيس آراگونس» را به عنوان سرمربي جديد تيم ملي فوتبال اين كشور انتخاب كرد.
آنخل ماريا بيار رئيس فدراسيون فوتبال اسپانيا اعلام كرد كه هيات رئيسه اين فدراسيون در نشستي به اتفاق آرا، آرگونس را به عنوان سرمربي جديد تيم ملي فوتبال اين كشور انتخاب كردند.
لوئيس آراگونس 66 ساله و متولد مادريد، تا پيش از انتخابش به عنوان سرمربي جديد تيم ملي فوتبال اين كشور مربيگري تيم فوتبال باشگاه مايوركا اسپانيا را بر عهده داشت.
هيتسفلد: در حال حاضر نمي توانم كمكي بكنم



«اوتمار هيتسفلد» مربي سابق تيم «اف.ث.بايرن» و نامزد فدراسيون فوتبال آلمان براي جانشيني رودي فولر، مربيگري تيم ملي فوتبال اين كشور را نپذيرفت.
فدراسيون فوتبال آلمان اعلام كرد كه هيتسفلد پيشنهاد اين فدراسيون براي مربيگري تيم ملي فوتبال اين كشور را نپذيرفته است.
هيتسفلد با بيان اينكه اتخاذ اين تصميم امري بسيار سخت برايش بوده اعلام كرد: در حال حاضر در شرايطي نيستم كه بتوانم كمكي به تيم ملي فوتبال آلمان بكنم.
«كريستف دام» مربي آلماني تيم فنرباغچه تركيه و «اتو رهاگل» مربي آ لماني تيم ملي فوتبال يونان از ديگر نامزدهاي مورد نظر براي پست مربيگري تيم فوتبال آلمان هستند.