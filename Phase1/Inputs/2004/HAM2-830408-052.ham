با حضور رييس جمهور
سد بزرگ اردبيل به بهره برداري مي رسد
گروه اقتصادي: سد بزرگ اردبيل، به عنوان بزرگترين پروژه ملي در استان اردبيل، فردا با حضور رييس جمهور افتتاح و بهره برداري از آن آغاز مي شود.
به گزارش روابط عمومي و امور بين الملل شركت مديريت منابع آب ايران، اين سد با هدف تأمين آب 15 هزار هكتار از اراضي كشاورزي اردبيل و با حجم آب قابل تنظيم 5/94 ميليون مترمكعب در سال و با صرف هزينه اي بالغ بر 60 ميليارد تومان احداث شده است.
اين سد از نوع خاكي با هسته رسي بوده و داراي 67 متر ارتفاع از پي، طول تاج 830 متر و عرض تاج 12 متر مي باشد. حجم مخزن سد اردبيل 82 ميليون مترمكعب در رقوم نرمال بوده و بر روي رودخانه بالخلي چاي بسته شده است.
با بهره برداري از اين طرح 20 ميليون مترمكعب از آب تنظيمي سد جايگزين آب كشاورزي مي شود و به جاي آن آب زيرزميني براي تأمين آب شرب شهر اردبيل جانشين اين ميزان آب مي گردد.