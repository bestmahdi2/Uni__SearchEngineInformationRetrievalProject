مراسم چهلم جان باختگان زلزله بم امروز در مساجد سراسر كشور برگزار مي شود
گروه اجتماعي: مراسم  ويژه  چهلم  جان باختگان  زمين  لرزه  بم  فردا در مساجد سراسر كشور برگزار مي  شود.
به  گزارش  روابط عمومي  سازمان  تبليغات  اسلامي ، حجت  الاسلام  موسي  پور با اعلام  اين  خبر افزود: بازسازي  روحي  مصيبت  ديدگان  بم  اهميت  ويژه اي  دارد و بايد همپاي  تأمين  نيازهاي  مادي  و بازسازي  فيزيكي  شهر، به  بهسازي  و بازسازي  عاطفي  بازماندگان  اين  حادثه  غمبار توجه  كرد.
وي  افزود: مردم  ما با تكيه  بر اعتقادات  مذهبي  و باورهاي  ديني  قادر به  عبور از مصائب  دشوار و پرتگاه هاي  سخت  زندگي  هستند و اگر پايبندي  به  معتقدات  و ايمان  مذهبي  مردم  نبود، تحمل  حوادث  تلخي  با اين  وسعت ،غير ممكن  و آثار و تبعات  روحي ، اجتماعي  و عاطفي  آن جبران ناپذير بود.
معاون  سازمان  تبليغات  اسلامي  گفت: اين  سازمان  با اعزام  مستمر روحانيون  و طلاب  و خدمت رساني  فرهنگي  و ديني ، همچنين  تشكيل  هسته هاي  مشاوره  و برپايي  جلسات  دعا و توسل ، سعي  در تسكين  آلام  مصيبت زدگان  بم  دارد.
وي  از ارسال  اقلام  فرهنگي  بويژه  قرآن  مجيد، مفاتيح الجنان ، نهج البلاغه  و كتب  مذهبي  ديگر خبر داد و افزود: با همكاري  دفتر تبليغات  حوزه  علميه  قم  و با هماهنگي  دفتر مقام  معظم  رهبري ، برنامه هاي  ويژه اي  براي  ماه  محرم  در شهرستان  بم  پيش  بيني  شده  است .
تجليل از روزنامه نگاران برتر اطلاع رساني فاجعه بم
عصر ديروز در شهرستان بم از خبرنگاران، عكاسان و روزنامه هاي فعال در امر اطلاع رساني زلزله بم تجليل شد.
در ابتداي اين مراسم فرماندار بم و مديركل ارشاد اين شهرستان گزارشي از وضعيت بم ارائه كردند. سپس محمد صحفي معاونت مطبوعاتي وزارت ارشاد طي سخناني به نقش و كاركرد مطبوعات در امر اطلاع رساني زلزله بم پرداخت و گفت: اين اطلاع رساني به موقع موجب شد تا جهانيان متوجه عمق فاجعه بم شوند.
در پايان از خبرنگاران فعال در امر اطلاع رساني زلزله تجليل شد و روزنامه همشهري نيز در اين مراسم به عنوان روزنامه برتر انتخاب و تقدير شد. همچنين عطا ءالله طاهر كناره عكاس و اكبر هاشمي خبرنگار همشهري نيز به عنوان عكاس و خبرنگار برگزيده انتخاب شدند.
زنگ زلزله و ايمني به ياد دانش آموزان بم در مدارس تهران
به صدا درآمد
همزمان  با سراسر كشور «زنگ  زلزله  و ايمني» روز سه شنبه  در مدارس  استان  تهران  به  صدا درآمد.
به گزارش ايرنا، دانش آموزان  مقاطع  مختلف  تحصيلي  مدارس  تهران  با به صدا درآمدن  زنگ  زلزله به  صورت  نمادين  مراحل  پناه گيري  در حين  زلزله ، عمليات  امـداد و نجات  و حمل مجروح  را تمرين  كردند. شركت كنندگان  در اين  مانـور با قرائت فاتحه ياد دوازده هزار دانش  آموز جان باخته  زلزله  بم  را گرامي  داشتند.
بيش  از 2ميليون  و 700 هزار دانش آموز استان  تهران  در مانور فوق العاده  زلزله  و ايمني  در مدارس  شركت  كردند.
بيش  از يك  ميليون  و 400 هزار دانش آموز تهراني  و بيش  ازيك  ميليون  و 300هزار دانش آموز از شهرستان هاي  استان  تهران  در اين  مانور كشوري  كه  از مقطع ابتدايي  تا متوسطه  برگزار شد، حضور داشتند.
مانور فوق العاده  زلزله  و ايمني  در بيش  از پنج  هزار مدرسه  مناطق  مختلف پايتخت  و مدارس  27 منطقه  آموزشي  سازمان  آموزش  و پرورش  شهرستان هاي  استان تهران  برگزار شد.
مانور سراسري  زلزله  و ايمني  با عنوان  «يادمان  دانش  آموزان  زلزله  بم » با شركت  16 ميليون  دانش آموز از مقطع  ابتدايي  تا دبيرستان  كشور به  مرحله  اجرا درآمد.
دانش  آموزان  تمامي  مقاطع  تحصيلي  امروز با شنيدن  آژير زلزله  و ايمني كه  ازراديو سراسري  بين  ساعت  15/ 10 تا 30/10 به مدت  30 ثانيه  به  صدا درآمد مانور زلزله  و ايمني  را برگزار كردند.
اين  مانور به  همت  پژوهشگاه  بين المللي  زلزله  شناسي  و مهندسي  زلزله ،وزارت  آموزش  وپرورش ، سازمان  صداو سيما، سازمان  دانش  آموزي ، ستادهاي  حوادث غيرمترقبه  استان ها و جمعيت  هلال  احمر برگزار شد.
عكس از:عطاءالله طاهركناره