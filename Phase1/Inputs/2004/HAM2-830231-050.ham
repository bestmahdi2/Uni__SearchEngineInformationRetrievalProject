ديدني ها، بيخ گوش مردم پايتخت
همانطور كه مي دانيد سازمان جديدي تاسيس شده به اسم سازمان ميراث فرهنگي و گردشگري، اين سازمان در شهرستان ها هم اداره دارد و اداره اين سازمان در استان زنجان اولين تحرك را نشان داده است.
ماجرا از اين قرار است كه امروز(پنج شنبه)و فردا در زنجان همايشي تحت عنوان همايش راهكارهاي توسعه گردشگري زنجان برگزار مي شود كه در آن جاذبه هاي توريستي اين استان تشريح مي شود. مديريت اين سازمان جديدالتاسيس در زنجان قصد دارد كه اين استان را باتوجه به نزديكي اش به پايتخت، آنرا تبديل به يكي از مسيرهاي گردشگري مردم تهران كند.
عليرضا زمان، مدير ايرانگردي و جهانگردي زنجان مي گويد: «زنجان جاذبه هاي زيادي دارد ولي به دليل عدم تبليغات صحيح ناشناخته مانده است.»نماينده ولي فقيه و امام جمعه زنجان، استاندار، نمايندگان مجلس ششم و هفتم و... به علاوه ميهماناني از كشور ژاپن در اين همايش حضور دارند. در حاشيه همايش نمايشگاهي از صنايع دستي استان برپا مي شود....
اگر مي خواهيد بدانيد جاذبه هاي اين استان كدام است، سري به اين مكان ها بزنيد: گنبد سلطانيه، غاز كتله خور، موزه رختشويخانه، معبد اژدها، چنبي اوغلي، دشت لاله سهرين و...