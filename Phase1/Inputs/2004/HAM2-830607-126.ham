اخبار المپيك
قرعه كشي سه وزن دوم كشتي حيدري در مصاف با كورتانيدزه
مراسم  وزن  كشي  و قرعه كشي  سه  وزن  دوم  مسابقه هاي  كشتي  آزاد بازيهاي  المپيك 2004 آتن  بعدازظهر ديروز در سالن  آنولويسيا شهر آتن  پايتخت  يونان انجام  شد و سه  كشتي گير كشورمان  حريفان  خود را شناختند.
مسعود مصطفي  جوكار در وزن  60 كيلوگرم  دريك  گروه  سه  نفره  با كشتي گيران اتريش  و يونان  همگروه  شد.
او در دور نخست  با ميكل  لودوس  از اتريش  و دردور دوم  با ديسيك  اسلانشويلي  كشتي گير گرجي الاصل  تيم  يونان  روبرو مي شود.
مهدي  حاجي  زاده  در وزن  74 كيلوگرم  در يك  گروه  سه  نفره  با كشتي گيران  آمريكا و گرجستان  قرار گرفت .
حاجي  زاده  در دور نخست  به  مصاف  جو ويليامز دارنده  مدال  برنز جهان  در سال  2001 ازآمريكا و در دور دوم  با گلا ساگيراشويلي  از گرجستان  روبرو مي شود. عليرضا حيدري  در وزن  96 كيلوگرم  سخت ترين  قرعه  را بدست  آورد.
او در نخستين  كشتي  خود به  مصاف  الدار كورتانيدزه  حريف  ديرينه  خود از گرجستان  مي رود. كورتانيدزه  دارنده  مدال  برنز بازيهاي  المپيك  2000 سيدني  و قهرمان جهان  در سالهاي  2002 و 2003 است .
برزگر: حيدري و حاجي زاده مي توانند از سد كورتانيدزه و جو ويليامز بگذرند
سرمربي تيم ملي كشتي آزاد گفت: عليرضا حيدري از توان لازم براي شكست كورتانيدزه برخوردار است.
پس از مراسم قرعه كشي و روبرو شدن عليرضا حيدري و مهدي حاجي زاده با قرعه دشوار، منصور برزگر اظهار كرد: اگرچه حيدري در مسابقات گذشته مغلوب كورتانيدزه گرجستاني شده، اما اينجا ميداني است كه بايد پيروز شود و بدون شك انجام چنين كاري در توان حيدري وجود دارد.
وي افزود: حيدري آمادگي خوبي دارد و بايد كورتانيدزه را شكست دهد. برزگر همچنين در خصوص جو ويليامز حريف آمريكايي حاجي زاده توضيح داد: حاجي زاده روحيه بسيار بالايي دارد و شكست اين حريف براي وي دشوار نيست. بنابراين وي مي تواند از پس اين حريف برآيد.
عنوان چهارمي «مسعود هاشم زاده» گرفته شد



فدراسيون بين المللي كشتي «فيلا»  روز جمعه عنوان چهارمي «مسعود هاشم زاده» كشتي گير وزن 96 كيلوگرم تيم ملي كشتي  فرنگي ايران را به دليل حركتي كه از او در پايان مبارزه با كشتي گير تركيه نشان داد، از او گرفت و نام هاشم زاده در رده بندي نهايي حذف شد.
هاشم زاده در هنگام بالابردن دست  كشتي گير توسط داور به دليل اعتراض به نخستين امتيازي كه به ناحق به كشتي گير ترك داده شده بود، با عصبانيت از روي تشك پائين آمد كه «حسن بابك» سرمربي تيم ملي كشتي فرنگي ايران او را بار ديگر به روي تشك فرستاد. اما هاشم زاده در هنگام رفتن به روي تشك با دست روي ميز داوران زد.
با حذف نام مسعود هاشم زاده از رده بندي نهايي وزن 96 كيلوگرم بازيهاي المپيك آتن، كشتي گير كوبايي كه پنجم شده بود، در مكان چهارم قرار گرفت.
روسيه قهرمان كشتي فرنگي المپيك
در پايان  مسابقه هاي  كشتي  فرنگي  بازيهاي  المپيك  2004 آتن ، تيم  ملي  كشتي فرنگي  روسيه  با تصاحب  2 مدال  طلا، يك  نقره  و يك  برنز به  مقام  قهرماني  دست يافت .
تيم  روسيه  كه  در چهار وزن  نخست  اين  مسابقه ها به  دو مدال  طلا در وزن هاي 84 و 120 كيلوگرم  و يك  مدال  نقره  در وزن  55 كيلوگرم  رسيده  بود، پنجشنبه  شب در سه  وزن  دوم  فقط يك  مدال  برنز در وزن  74 كيلوگرم  كسب  كرد.
مدالهاي  طلاي  سه  وزن  دوم ، وزن هاي  60، 74 و 96 كيلوگرم ، بين  كشورهاي  كره جنوبي ، ازبكستان  و مصر تقسيم  شد.
در چهار وزن  نخست، وزن هاي  55، 66، 84 و 120 كيلوگرم ، تيم  روسيه  2 مدال طلا گرفت  و دو مدال  طلا به  كشورهاي  مجارستان  و جمهوري  آذربايجان  رسيد.
رسانه هاي ژاپن: رضا زاده مخلوقي فراتر از انسان



رسانه هاي  ژاپني  روز جمعه  قهرماني  حسين  رضازاده  در بازي هاي  المپيك  آتـن در رشته  وزنه برداري  را مورد توجه  قرار دادند.
روزنامه  سانكي  در گزارشي  ضمن  چاپ  عكس  رضازاده ، از وي  به  عنوان  مخلوقي فراتر از انسان  عادي  ياد كرده  است .
سانكي  اضافه  كرد: رضازاده  از سن  15 سالگي  وزنه برداري  را آغاز كرده  و درسن  22 سالگي  در المپيك  پيشين  سيدني  با شكستن  ركورد جهاني  به  مدال  طلا دست يافته  است .
اين  روزنامه  نوشت : اين  قهرمان  ايراني  گفته  است  كه  اين  مدال  را به  مردم ايران  كه  مرا پشتيباني  مي كردند، هديه  مي كنم .
اين  روزنامه  ژاپني  افزود: اين  قهرمان  ايران  بدنبال  پيروزي اش  از خداوند سپاسگزاري  كرد.
نيهون  كيزاي  ديگر روزنامه  ژاپني  هم  در مورد قهرماني  رضازاده  نوشت  كه نيرومندترين  مرد جهان  در آتن  دوباره  مقام  قهرماني  را بدست  آورد. نيهون  كيزاي  مي نويسد كه  براي  رضازاده  حريفي  وجود نداشت  كه  بتواند با او رقابت  داشته  باشد.