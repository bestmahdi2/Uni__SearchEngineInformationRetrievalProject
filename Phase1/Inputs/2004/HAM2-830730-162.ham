مرعشي:
مجمع تشخيص مصلحت، سياست هاي كلي نظام در بخش گردشگري را بررسي مي كند
ايرنا - معاون رييس جمهور و رييس سازمان ميراث فرهنگي و گردشگري گفت: سياست هاي كلان  بخش ميراث فرهنگي و گردشگري كشور براي تصويب، به مجمع تشخيص مصلحت نظام ارسال شده است.«سيد حسين مرعشي» ديروز افزود: اين سياست ها در هفت بند و براساس مصوبات شوراي عالي ميراث فرهنگ و گردشگري تهيه شده است.وي ادامه داد: اين سياست ها از سوي رييس جمهوري دراختيار مجمع قرار گرفته و هم اكنون در مرحله بررسي در دبيرخانه مجمع قرار دارد.
مرعشي در تشريح اين سياست ها گفت: براساس سياست هاي تدوين شده، اهتمام به امر ميراث فرهنگي، تاريخي و طبيعي كشور وظيفه اي همگاني است و دولت به عنوان مسئول سياست گذاري كشور، مقدمات قانوني اجراي اين وظيفه را در عرصه هاي پژوهش، صيانت، احيا و معرفي فراهم مي كند.