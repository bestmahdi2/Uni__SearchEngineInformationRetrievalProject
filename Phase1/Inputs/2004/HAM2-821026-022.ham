خبر هفته
ورود كالاهاي مخرب لايه ازن ممنوع



از سال آينده ورود كالاهايي كه آثار مخربي بر لايه ازن دارند ممنوع مي شود.
براساس خبر واحد مركزي خبر به گزارش خبر برون مرزي وزارت بازرگاني با اعلام اين خبر ورود تمامي كالاهايي را كه به نوعي اثرات مخربي بر لايه ازن دارند ممنوع كرده است. از بيستم مارس 2004 ميلادي(اول فروردين 1383)ورود كالاهاي سرماساز داراي مواد مخرب لايه ازن كه در يخچال، فريزر، آب سردكن، چيلر و كولر كاربرد دارد ممنوع مي شود. از اين تاريخ براي جلوگيري از آلودگي  هوا، واردات قطعات موتورسيكلت دو زمانه نيز به ايران ممنوع خواهد شد.
مهدكودك ها در روستا وام مي گيرند
سازمان بهزيستي مازندران به متقاضيان تاسيس مهد كودك در روستاها وام پرداخت مي كند.
اين سازمان براي فعال سازي مهدهاي كودك در روستاها به هر متقاضي تاسيس مهدكودك در روستاهاي بالاي 200 خانوار وام مي دهد.
معاون اموراجتماعي سازمان بهزيستي مازندران در گفت و گويي با خبرگزاري جمهوري اسلامي ايران با اعلام اين خبر گفت: «خانم هاي داراي ديپلم مي توانند براي مجوز تاسيس مهد كودك در روستا به اين سازمان مراجعه  كنند.»
سعدي عزيزي ميزان اين وام را پنج  ميليون  ريال اعلام كرده و افزوده: متاسفانه با وجود سكونت 50 درصد جمعيت كشور در روستاها، به كودكان زير شش سال روستايي هيچ توجهي نشده است.
گفتني است كه تعداد كودكان زير شش سال استان مازندران 240 هزارنفر برآورده شده كه از اين تعداد 32 هزارنفر جذب مهدهاي كودك شده اند.
250 هزارريال يارانه ترك اعتياد
سازمان بهزيستي براي درمان سرپايي هر معتاد، 250 هزارريال پرداخت مي كند.
به گزارش خبرگزاري جمهوري اسلامي ايران مدير كل بهزيستي استان تهران با اشاره به اين كه بهزيستي اين مبلغ را به مراكز غيردولتي ترك اعتياد مي پردازد، گفت: «درمان اعتياد و مراكزي كه بهزيستي به آنها مجوز مي دهد، با همكاري يك  كادر تخصصي انجام مي شود.»
عباسعلي الصاق با تاكيد بر اين كه مجوز فعاليت مراكز ترك اعتياد توسط بهزيستي و دانشگاه علوم پزشكي صادر مي شود نخستين هدف بهزيستي را در درمان اعتياد پيشگيري از آن عنوان كرد.
الصاق با بيان اين كه تنها يك مركز ترك اعتياد بستري در تهران فعاليت دارد، گفت: «بيش از 20 مركز غيردولتي ترك اعتياد در استان تهران مجوز فعاليت از بهزيستي دريافت كرده اند.»
بهترين راه مبارزه با تروريسم
رئيس بانك جهاني گفت: «مبارزه با فقر بهترين راه براي مبارزه با ترور و تروريست است.»
در خبري كه خبرگزاري دانشجويي ايران به نقل از خبرگزاري آلمان منتشر كرده است جيمز ولفنزن رئيس بانك جهاني معتقد است: پرداخت پول به فقرا و اختصاص هزينه كمتري به مبارزه با ترور و تروريسم شانس زيادي براي داشتن جهاني آرام را فراهم مي كند.
اين در حالي است كه در چهارسال گذشته تنها 50 ميليارد دلار براي مبارزه با فقر هزينه شده است.در حالي كه از سال 1999 تاكنون جامعه جهاني 800 ميليارد دلار براي اقدامات دفاعي هزينه كرده است.



نيروي مازاد آموزش و پرورش
وزارت آموزش و پرورش با يك ميليون و 50 هزار نفر شاغل هميشه تا سه درصد نيروي مازاد دارد.
مدير كل دفتر طرح و برنامه وزارت آموزش و پرورش با اعلام اين مطلب به خبرگزاري جمهوري اسلامي ايران گفت: «مازاد يك منطقه را نمي توان به اجبار در منطقه ديگر به كار گرفت.»
محمد احمدي با اشاره به اين كه كمبود نيرو و به كارگيري نيروهاي مازاد را بايد جداگانه برنامه ريزي كرد و نمي توان مازاد يك جنس را در جنس ديگر به كار گرفت، افزود: «نيروي مازاد دوره ابتدايي را نمي توان در دوره متوسطه جايگزين كرد.»
وي گفت: پيش بيني مي شود در پايان برنامه سوم توسعه 150 هزار نفر از آموزش و پرورش خارج شوند و به اين ترتيب كمبودهاي آموزش و پرورش افزايش خواهد يافت.