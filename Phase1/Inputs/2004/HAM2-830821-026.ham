زاويه ديد
دندانپزشكان آلماني براي بم
كمك رساني به زلزله زدگان بم در خارج از ايران بعد از يك سال كه از زلزله مرگبار بم مي گذرد، همچنان ادامه دارد. يكي از نهادهاي فعال در خارج از كشور، كانون پزشكان و دندانپزشكان ايراني مقيم آلمان است كه علاوه بر ارسال دارو تاكنون 55 هزار يوور كمك مالي نيز براي زلزله زدگان بم جمع آوري كرده است. بازسازي پرورشگاه بم و سرپرستي كودكان يتيم دو فعاليت عمده ديگر اين كانون است. دكتر محمد حسين بني واحد، دندانپزشك ساكن دوسلدورف، مي گويد: در سفر به بم تصميم گرفته شد به بازسازي ساختمان پرورشگاه بم كه آسيب ديده بود، كمك بشود. ضمن اينكه از روز اول تصميم بر اين بود كه نظارت مستقيم بر خرج كمك مالي داده شده انجام شود. وي مي گويد اين كانون در آينده به كمك هاي خود به قربانيان زلزله مهيب شهر بم ادامه خواهد داد.
تصادف قطار: اتفاقي يا خودكشي؟
انگليس- تصادف قطاري كه اخيرا در بركشير رخ داد ممكن است تقصير فردي كه قصد خودكشي داشته است، باشد. اين قطار با سرعت100 مايل در ساعت با ماشيني كه روي ريل قطار پارك شده بود تصادف كرده و منجر به كشته شدن6 مسافر، راننده ماشين و همچنين مجروح شدن150 نفر از مسافران شد. شاهدان حادثه مي گويند راننده ماشين را مشاهده كردند كه فرياد مي زد:مي خواهم بميرم! پليس هنوز خودكشي راننده ماشين را تاييد نكرده است و تحقيقات بيشتر در اين زمينه ادامه دارد.