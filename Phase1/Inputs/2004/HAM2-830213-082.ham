وزير كشور در نامه اي خطاب به فرمانده نيروي انتظامي:
درخواست كارت ملي براي دريافت گذرنامه وجه قانوني ندارد
وزير كشور در نامه اي به فرمانده نيروي انتظامي در خصوص ارائه كارت ملي در هنگام دريافت گذرنامه اعلام كرد:  درخواست كارت ملي وجه قانوني ندارد و لازم است به قيد فوريت دستور دهيد خدمات مورد نياز شهروندان صرفا براساس ارائه شماره ملي صورت گيرد.
در اين نامه آمده است:حسب گزارش واصله، براساس اعلام نيروي انتظامي، شهروندان محترم در هنگام دريافت گذرنامه، ملزم به ارائه كارت ملي گرديده اند.با توجه به فرايند تهيه و صدور كارت ملي توسط سازمان ثبت احوال،  امكان تحقق آن براي آحاد جامعه مستلزم زمان مناسب مي باشد و از طرفي آنچه در قانون و بخشنامه معاون اول محترم رياست محترم جمهوري آمده است ارائه شماره ملي است. با توجه به استقرار نماينده سازمان ثبت احوال در اداره گذرنامه، به منظور ارائه شماره ملي به افرادي كه نيازمند آن هستند، لازم است به قيد فوريت دستور دهيد خدمات مورد نياز شهروندان صرفا براساس ارائه شماره ملي انجام پذيرد و درخواست كارت ملي وجه قانوني ندارد.