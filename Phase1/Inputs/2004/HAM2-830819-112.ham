اتهام تعرض جنسي براي افسر آمريكايي
آسوشيتدپرس: يك افسر آمريكايي به جرم آدم ربايي و سوءاستفاده جنسي در ايالت «جورجيا» دستگير شد.
چندي قبل پليس آمريكا مردي را به جرم حمله به يك مأمور دستگير كرد، اما در بازجويي ها مشخص شد متهم براي دفاع از خود به پليسي كه او را به قصد سوءاستفاده جنسي ربوده بود حمله كرده است.
اين گزارش حاكي است، اين مامور 47 ساله آمريكايي كه «رونالد دبليو جونز» نام دارد، قصد داشت «ويليام» 33 ساله را ربوده و پس از انتقال وي به منطقه دور افتاده اي، او را مورد هتك حرمت قرار دهد.
ويليام در اين رابطه گفت: وقتي از او پرسيدم مرا كجا مي بري پاسخ داد: همان جايي كه ديگران را برده ام. با اين حرف فهميدم او در كار خود حرفه اي است و ديگر از زنده ماندنم نااميد شدم. وي افزود: جونز مرا در منطقه دور افتاده اي از اتومبيل پياده كرد، اما به محض اينكه خواست به من نزديك شود با او درگير شدم. در اين هنگام با چاقو ضربه اي به سينه ام وارد كرد، اما با اين وجود به اين سو و آن سو مي دويدم تا خودم را نجات دهم. در حال فرار بودم كه چندين گلوله به سويم شليك كرد، ولي خوشبختانه هيچ يك با من برخورد نكرد و در نهايت موفق شدم از چنگ او فرار كنم. اما چند روز بعد مرا به جرم حمله به مأمور قانون دستگير كردند. در همين حال تحقيقات پليس آمريكا نشان مي دهد، تمام اظهارات ويليام صحت دارد و مداركي دال بر سوءسابقه جونز در آدم ربايي و تعرض جنسي وجود دارد كه جرم وي را اثبات مي كند. گفتني است، ديروز از ويليام رد اتهام و او از زندان آزاد شد.