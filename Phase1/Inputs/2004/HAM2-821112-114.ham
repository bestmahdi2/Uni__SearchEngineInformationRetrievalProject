لوتارماتيوس: غم بزرگي بود
يكي از كساني كه از مرگ «ميكلوس فهر» بسيار ناراحت شد، لوتار ماتيوس،  سرمربي جديد تيم ملي مجارستان است.
اسطوره پيشين تيم ملي آلمان كه به تازگي هدايت تيم ملي مجارستان را برعهده گرفته است،  اعلام كرد،  مرگ فهر دنياي فوتبال را در ماتم فروبرد. ماتيوس كه 20 سال در بالاترين سطح فوتبال جهان حضور داشته و 150 بار پيراهن تيم ملي آلمان را بر تن كرده است، در مورد مرگ بازيكن 24 ساله بنفيكا گفت: «شوك بزرگي بود و تمام جهان ورزش را تحت تأثير خود قرار داد. ما همگي به خانواده و دوستان فهر مي انديشيم و در اين لحظات دشوار در كنار آنها هستيم.»
لوتار ماتيوس ماه گذشته به عنوان سرمربي تيم ملي مجارستان كه ميكلوس فهر نيز يكي از اعضاي آن بود،  انتخاب شد. مجارستان در مرحله مقدماتي رقابت هاي جام جهاني بايد در قاره اروپا به مصاف سوئد، كرواسي، بلغارستان، ايسلند و مالت برود.