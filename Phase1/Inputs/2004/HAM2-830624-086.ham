بانك جهاني:
نرخ بيكاري در ايران كاهش يافته است
گروه اقتصادي: بانك جهاني در تازه ترين گزارش خود،اعلام كرد كه نرخ بيكاري در ايران كاهش يافته است.
به گزارش خبرنگار ما، در گزارش بانك جهاني با اشاره به اينكه نرخ بيكاري از 7/14 به 2/11 درصد كاهش يافته، آمده است: در حالي كه با افزايش مشاركت زنان، فشار براي ايجاد فرصت شغلي بالا رفته است، براي مقابله با بيكاري رو به افزايش تقويت بخش خصوصي در بخشهاي غير نفتي اقتصادي ضروري به نظر مي رسد.
در اين گزارش همچنين بر بالا رفتن كيفيت آموزشي در بازار كار و به كارگيري تكنولوژي هاي روز در جهت هماهنگ كردن عرضه و تقاضاي نيروي كار در ايران تأكيد شده است. بانك جهاني با اشاره به اينكه در سال، ايران نيازمند ايجاد 700 هزار فرصت شغلي است، تقويت بخش خصوصي، افزايش رشد اقتصادي و اجراي طرحهاي اشتغال زا را عامل كاهش 5/3 درصدي دانسته است.در گزارش بانك جهاني همچنين به موفقيت هاي ايران در بخش بهداشت و سطح مولد در سالهاي اخير اشاره شده است.
همچنين در گزارش ديگري از بانك جهاني، سهم اقتصاد زيرزميني در ايران
9/18 درصد توليد ناخالص ملي است. به گزارش فارس، متوسط سهم اقتصاد زيرزميني در خاورميانه و شمال آفريقا، 4/27 درصد توليد ناخالص ملي است.
كانادا با سهم 3 درصدي و گرجستان با 2/67 درصد به ترتيب داراي كم ترين و بيشترين سهم اقتصاد زيرزميني در توليد ناخالص ملي در جهان هستند.