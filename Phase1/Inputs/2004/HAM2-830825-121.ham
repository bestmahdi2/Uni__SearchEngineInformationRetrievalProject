اين هفته درمجلس به تصويب مي رسد:
16 لايحه موافقتنامه همكاري ايران با كشورهاي مختلف
فارس:در مجلس شوراي اسلامي در هفته جاري 16 لايحه موافقتنامه همكاري ايران با كشورهاي مختلف به تصويب مي رسد.
اين هفته در جلسات علني مجلس كه پس از يك هفته تعطيلي در ساختمان بهارستان تشكيل مي شود، لايحه تنظيم بازار غير متشكل پولي، طرح اصلاح ماده شصت قانون برنامه سوم توسعه، لايحه الحاق يك تبصره به ماده شصت برنامه سوم توسعه، طرح اصلاح قانون بازنشستگي پيش از موعد بيمه شدگان تامين اجتماعي، طرح الحاق يك تبصره به ماده 88 قانون تنظيم بخشي از مقررات مالي دولت، لايحه موافقت نامه بازرگاني بين ايران و اوگاندا، لايحه موافقتنامه  بازرگاني بين ايران و قرقيزستان مطرح و به راي گذاشته مي شود.
همچنين لايحه موافقتنامه بازرگاني بين ايران و شوراي وزيران صربستان و مونته نگرو، لايحه كمك به اعضاي هيات علمي و نخبگان داراي خدمات برجسته آموزش و پژوهش، لايحه موافقتنامه بازرگاني بين ايران و جيبوتي، لايحه موافقتنامه همكاريهاي گمركي بين ايران و اتريش، لايحه موافقتنامه همكاريهاي صنعتي بين ايران و الجزاير و لايحه اجازه تعيين حق امتياز فعاليت بخش غيردولتي در زمينه پست و مخابرات نيز در صحن علني مجلس مطرح مي شود.
طرح ايمن سازي شهرها و روستاها و مقاوم سازي ساختمانهاي كشور، لايحه استفساريه بند «و» تبصره چهار قانون بودجه سال 78 كل كشور، لايحه موافقتنامه استرداد مجرمان بين دولت ايران و الجزاير، لايحه موافقتنامه حمل و نقل هوايي بين ايران و جمهوري چك، لايحه پروتكل اصلاحي و متمم موافقتنامه حمل و نقل هوايي بين ايران و بحرين، لايحه اصلاح تبصره يك ماده چهار قانون نظام مهندسي و كنترل ساختمان، طرح استفساريه قانون نحوه تاثير سوابق منتقله بر سازمان تامين اجتماعي براي استفاده از مزاياي مقرر از قانون تامين اجتماعي مصوب تيرماه،1354 لايحه الحاق يك تبصره به ماده هفت قانون اصلاح مقررات بازنشستگي و وظيفه بگيران استخدام كشوري، طرح سقط درماني، رد طرح ممنوعيت واگذاري مراتع و جنگلها جهت طرحهاي مربوط به استخراج معادن و لايحه قانوني مربوط به تعيين مدير يا مديران موقت براي سرپرستي واحدهاي توليدي و صنعتي و تجاري و كشاورزي و خدماتي اعم از بخش عمومي و خصوصي و قانون حفاظت و توسعه صنايع در ايران هم هفته جاري در صحن علني مجلس مطرح و مورد بررسي قرار مي گيرد.