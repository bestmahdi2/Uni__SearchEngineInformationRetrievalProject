نمايشگاه
عكس هاي مهر در سينما فلسطين
از حالا مي توانيد خودتان را براي شركت و بازديد از نمايشگاه دومين جشنواره عكس مهر كه شانزدهم مهرماه در سينما فلسطين برپا مي شود، آماده كنيد. براي اينكه بعد از تمام شدن مرحله داوري، بالاخره 108 عكس منتخب بزرگسال و 38 عكس برگزيده داوران نوجوان انتخاب شدند. عليرضا كريمي صارمي، اسماعيل عباسي، عطا طاهركناره، محبت الله همتي و مهسا قبايي داوراني هستند كه از بين همه عكس هاي رسيده به مرحله دوم در گروه سني بزرگسال با گرايش آزاد، 36 عكس و در گرايش آموزش و پرورش از نگاه دوربين 29 عكس را انتخاب كردند. در گروه سني دانش آموزي با گرايش آزاد هم 37 عكس انتخاب شدند. علاوه بر اين عكس ها، چهار عكس از دو عكاس هم به عنوان عكس هاي علمي از طرف هيات داوران برگزيده دريافت جايزه ويژه شناخته شدند.در حقيقت به طور كلي از بين 5 هزار و 634 عكس رسيده به دبيرخانه جشنواره از 972 عكاس، هيات انتخاب آثار در دو مرحله 911 عكس را براي داوري نهايي انتخاب كرده است.