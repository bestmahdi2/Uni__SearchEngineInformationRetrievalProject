پناهندگان افغان مبتلا به هموفيلي
در پي سياست هاي دولت مبني بر بازگشت پناهندگان افغان به كشور خود، تعدادي از آنها كه مبتلا به هموفيلي هستند، دچار مشكل شده اند. در ميان پناهندگان كه عده اي مبتلا به بيماري هموفيلي هستند و به لطف دولت ايران از نعمت داشتن دفترچه بيمه برخوردار بودند، با لغو اجازه اقامت آنها، ديگر قادر به تمديد دفترچه هاي بيمه خود نيستند. به گفته احمد قويدل - مدير كانون هموفيلي ايران - اين موضوع در شرايطي پيش آمده كه بر اساس گزارش رسمي كميسارياي عالي پناهندگان سازمان ملل متاسفانه اماكن درمان بيماري هاي هموفيلي، دياليز و تالاسمي در افغانستان وجود ندارد.كانون هموفيلي ايران اعتقاد دارد تا هنگامي كه امكانات درماني براي اين بيماران در كشورشان به وجود نيامده، سياست بازگشت آنها مفهومي جز تهديد زندگي آنها ندارد.