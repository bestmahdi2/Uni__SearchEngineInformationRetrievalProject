مراكز معتبر علمي
كتابخانه بين المللي علوم هند
كتابخانه بين المللي علوم هند(nsl)در سال 1964 به منظور گسترش علوم و تكنولوژي(s-t)در دهلي نو در هند تأسيس شد. اين كتابخانه به تدريج تكميل شد و اكنون بالغ بر يك ميليون و 900 هزار عنوان كتاب شامل كتب مرجع، اطلاعاتي و عملي در آن نگهداري مي شود.
اين كتابخانه يكي از كامل ترين و بهترين مراجع اطلاعاتي در زمينه علوم(با گرايش هاي مختلف)، تكنولوژي، زبان هاي خارجي، پزشكي، داروسازي و گياهان دارويي در هند است.
هر ساله رقمي نزديك به 5 هزار و صد جلد كتاب به اين مجموعه افزوده مي شود كه 3500 عنوان آن قابليت مطالعه از طريق اينترنت را داشته و در بخش الكترونيكي كتابخانه نگهداري مي شوند.
هزينه ساليانه عضويت در اين كتابخانه صد هزار روپيه هند بوده و اعضا مي توانند هر بار به طور همزمان 6 جلد كتاب به مدت پانزده روز از كتابخانه امانت بگيرند.
براي كسب اطلاعات بيشتر به آدرس هاي زير مراجعه كنيد:
صفحه الكترونيكي:
http://www.niscair.res.in/informationresources/nsl/nsl.htm
پست الكترونيكي:
aruna@niscair.res.in
آدرس پستي:
14 ,satsangvihar marg,new delhi 110067
كتابخانه ملي جمهوري اسلامي ايران
در سال 1290 شمسي براي نخستين بار تشكيل سازمان كتابخانه ملي به رسميت شناخته شد اما به دليل كمبود بودجه تأسيس آن به تعويق افتاد. در بهمن 1312 نظامنامه  اساسي اداره انطباعات وزارت معارف و اوقاف به تصويب رسيد و كتابخانه ملي داير شد و كار گردآوري كتابهاي چاپ شده، جرايد و مجلات داخلي و خارجي، انتخاب و خريداري كتابهاي خطي و چاپي و نگهداري از آنها به كتابخانه ملي واگذار شد. كتابخانه ملي فراز و نشيب هايي را طي كرد و در هر دوره نيز نام هاي خاصي چون كتابخانه دارالفنون، معارف،  كتابخانه عمومي معارف، كتابخانه ملي فرهنگ، فردوسي و... بر آن نهاده شد.
پس از انقلاب تحولات و جابه جايي هاي فراواني صورت گرفت تا در نهايت در سال 1381 سازمان اسناد ملي ايران نيز به گنجينه قبلي افزوده و كتابخانه ملي جمهوري اسلامي ايران به سازمان اسناد و كتابخانه ملي جمهوري اسلامي ايران تغيير نام داد.
اكنون با توجه به كمبود شديد فضاي لازم براي مطالعه تا انتقال كتابخانه به مكان جديد فقط افرادي كه مدرك كارشناسي و بالاتر داشته و يا در زمره محققين، مؤلفين و ناشران قرار مي گيرند مي توانند عضو كتابخانه شوند. اعضا به هيچ وجه نمي توانند كتاب، نشريه، سند و... از كتابخانه به امانت بگيرند و تنها مي توانند در محل كتابخانه از كتاب ها، نشريه ها و... استفاده كنند.
براي كسب اطلاعات بيشتر مي توانيد به صفحه الكترونيكي كتابخانه مراجعه كنيد:
صفحه الكترونيكي: http://www.nli.ir
مهتاب صفرزاده خسروشاهي