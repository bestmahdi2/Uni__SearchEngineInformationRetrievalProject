چهار تن از مديران بخش تعاون ايران در عراق بازداشت شدند
دبيركل  اتاق  تعاون  ايران  گفت : چهار تن  از مديران  بخش  تعاون  كه  با هدف پيگيري  توافقهاي  انجام  شده  ميان  مقامهاي  دو كشور به  عراق  سفر كرده اند، دريك  اقدام  غيرقانوني  از سوي  نيروهاي  آمريكايي  در اين  كشور، بازداشت  و به نقطه  نامعلومي منتقل  شدند.
محمدرضا رمضاني  افزود: مديران  بخش  تعاون  بيست  و هشتم  تير ماه  82در حالي  كه  در تدارك  بررسي  و پيگيري  توافقهاي  اقتصادي  با طرفهاي  عراقي  بودند، در محل  دفتر خود با تهاجم  نيروهاي  آمريكايي  رو به  رو و بازداشت  شدند.
به  گزارش  روابط عمومي اتاق  تعاون  ايران ، محمدمهدي  تيموري  سرپرست  دفتر نمايندگي  اتاق  تعاون  مركزي ، مسعود زارع  مدير عامل  اتحاديه  تعاوني هاي  صنايع  دامپروري ، يوسف  محسني  از اتحاديه  تعاونيهاي  صيادي  و قاسم صالحي  كارشناس  دفتر نمايندگي  اتاق  تعاون  مركزي  در زمان  حاضر در بازداشت نيروهاي  آمريكايي  هستند. رمضاني  با اشاره  به  اين كه  چنين  برخوردهاي  خصمانه اي ، با قوانين  و مقررات بين المللي  تناقض  دارد و به  روابط دو كشور خدشه  وارد مي كند، افزود: ضروري است  كه  مسئولان  و دولت  تدابير مناسبي  را براي  آزادي  بازداشت شدگان  به  عمل آورند.