صبح تا شب
سينما
اين روزها تعداد فيلم هاي خارجي اكران شده روي پرده سينماهاي تهران از هر سال بيشتر است. سال هاي پيش فوقش مي توانستيد يكي دو تا فيلم در سانس آخر چند سينماي معدود پيدا كنيد اما حالا قدرت انتخابتان خيلي بيشتر است، «ترميناتور3 » فيلم اكشن جاناتان ماستو با بازي استاد شوارتزينگر(فرماندار كاليفرنيا)در 6 سينما از جمله آفريقا، سپيده و كريستال 1اكران مي شود. «صاعقه» فيلمي كه گوردون چان ساخته و ستاره اش جكي چان است روي پرده 4 سينما(فلسطين 2، شهر تماشا، رودكي و تهران 2)است، «بالستيك» با بازي آنتونيو باندراس و لوسي ليو را هنوز در دو سينماي كريستال و فرهنگ مي شود ديد. «ترافيك» به كارگرداني استيون سودربرگ در سينما سارا نمايش داده مي شود و بالاخره اينكه فيلم «شهرك پليس» را با بازي رابرت دونيرو و سيلوستر استالونه مي توانيد در سينما سحر تماشا كنيد. در ضمن اينطور كه پيداست، قرار است براي اكران نوروزي فيلم »19»k- هم با بازي هريسون فورد در چند سينما اكران شود.
تلويزيون 
امشب باز هم شب فوتبال است. بعد از تساوي يك يك رئال و بايرن در ورزشگاه المپيك شهر مونيخ، حالا همه چيز به ساعت 15:23 و بازي برگشت موكول شده. يعني ستاره هاي رئال از پس بايرن سخت كوش بر مي آيند؟
امشب مجموعه خانه اي در تاريكي ساعت 15:20 از شكبه 3 پخش مي شود. امشب شازده عطاءالدوله دوباره مريض مي شود و به دنبال وكيل باشي مي فرستد اما بهادر ميرزا نمي گذارد اين ملاقات صورت بگيرد. عطاءالدوله با ماه تابان گفت وگو مي كند و مي خواهدرازي را با او در ميان بگذارد. بقيه اش را هم اگر دوست داريد توي خود سريال دنبال كنيد.
بوي غريب پاييز(شبكه 2، ساعت 21)و آتش و شبنم(شبكه 1، ساعت 15:22)هم سريال هاي ديگر امشب هستند كه البته اگر دست خودمان باشد خيلي هم توصيه شان نمي كنيم.
جواد رسولي