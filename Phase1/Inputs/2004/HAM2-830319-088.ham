دولت از محل ماليات پيش فروش تلفن همراه 500 ميليارد تومان درآمد كسب كرد
درآمد دولت از محل ماليات پيش فروش سيم كارت تلفن همراه در سال گذشته، 501 ميليارد تومان بوده است.
به گزارش خبرگزاري فارس، ماليات بر پيش فروش سيم كارت تلفن همراه ازجمله ماليات هاي غيرمستقيم به حساب مي آيد.
درآمد خزانه از محل ماليات هاي غيرمستقيم در سال 82 بالغ بر سه هزار و 300 ميليارد تومان بوده كه نسبت به قانون بودجه، 83 درصد محقق شده است.
براساس قانون بودجه 82 قرار بود در اين سال، تنها 88 ميليارد تومان ماليات از محل پيش فروش سيم كارت به دست آيد كه به اين ترتيب درآمد دولت باتوجه به ارقام محقق شده 6/5 برابر اهداف بودجه بوده است.
درآمد دولت از محل پيش فروش تلفن همراه در سال 81 در حدود 144 ميليارد تومان بود كه به اين ترتيب درآمد دولت از اين محل در سال 82 حدود 346 درصد رشد داشته است.
باوجود درآمد 501 ميليارد توماني دولت از محل پيش فروش تلفن همراه، 35 هزار ميليارد ريال از درآمدهاي بودجه در سال گذشته محقق نشد.
دكتر محمد كردبچه مديركل اقتصاد كلان سازمان مديريت و برنامه ريزي كشور ديروز اعلام كرد كه دولت سال گذشته عدم تحقق درآمدها را از طريق فروش فيش موبايل و كاهش اعتبارات جبران كرد.