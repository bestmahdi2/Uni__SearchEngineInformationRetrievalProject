شرط پاكستان براي امضاي ان پي تي
يك  روزنامه  پاكستاني  نوشت : در صورتي  كه  پاكستان  به  عنوان  ششمين  عضو «باشگاه  اتمي» ، شناخته  شود، احتمال  دارد كه  اسلام آباد پيمان  عدم  اشاعه  سلاح هاي  هسته اي  ان . پي . تي . را امضا كند.
به گزارش ايرنا، روزنامه  انگليسي زبان  نيوز چاپ  اسلام آباد روز جمعه  به  نقل  از يك  منبع رسمي مجهول  افزود: پيوستن  پاكستان  به  اين  پيمان  بدون  اين كه  رسما به  عنوان يك  كشور داراي  قدرت  اتمي شناخته  شود، عملي  نيست .
به گزارش  اين  روزنامه ، در شرايطي  كه  بعضي  از دانشمندان  اتمي پاكستان  ازجمله  دكتر عبدالقدير خان  پدر برنامه  اتمي اين  كشور به  اشاعه  دانش  اتمي به  خارج  متهم  شده اند، انتظار مي رود كه  اسلام آباد توسط مجامع  جهاني  براي امضاي  پيمان  عدم  اشاعه  سلاح هاي  اتمي تحت  فشار قرار گيرد.
روزنامه  نيوز به  نقل  از اين  منبع  نوشت : اكنون  فشاري  عليه  پاكستان  براي امضاي  اين  پيمان  وجود ندارد.
پاكستان  و هند دو كشور منطقه  جنوب  آسيا به  رغم  اين  كه  داراي  تسليحات هسته اي  هستند از امضاي  پيمان  عدم  اشاعه  سلاح هاي  هسته اي  خودداري  كرده اند.
دهلي نو و اسلام آباد به  جمع  باشگاه  اتمي شامل  آمريكا، روسيه ، فرانسه ، چين  و انگليس  پذيرفته  نشده اند.