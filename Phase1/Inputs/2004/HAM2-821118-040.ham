مارمولك، فيلم برگزيده تماشاگران جشنواره
فيلم  سينمايي  مارمولك، تازه ترين فيلم كمال تبريزي كه در جشنواره فيلم فجر به نمايش درآمده است،تا روز چهارم برگزاري جشنواره، محبوب ترين فيلم تماشاگران لقب گرفت. بنا به اعلام  خانه  سينما، اين  فيلم  بيش  از 96 درصد آراي  تماشاگران  را به  خود اختصاص  داده  است .
مارمولك كه روز پنجشنبه  در سينما استقلال براي  اهالي  مطبوعات  به  نمايش گذاشته  شد، حاضران در اين سينما را نيز هيجان زده  كرد.
به گزارش ايرنا، مارمولك  دهمين  ساخته  سينمايي  كمال  تبريزي  است  كه  منوچهر محمدي  تهيه كنندگي  آن را بر عهده  دارد.
اين  فيلم  با مضموني  اجتماعي  و رويكردي  كمدي  به  داستان  يك  سارق  سابقه دار مي پردازد كه در آخرين  سرقت  خود دستگير مي شود اما با استفاده  از لباس يك  روحاني ، از بهداري زندان مي گريزد.