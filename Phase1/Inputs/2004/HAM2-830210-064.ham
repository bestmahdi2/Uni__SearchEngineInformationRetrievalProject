خون در رگ   هاي سينما با...
مارمولك تايتانيك!
سينماها روزهاي عجيبي را پشت سر مي گذرانند. تجربه صف هاي طولاني و شلوغي دم در سينماها كه در اين سال ها تنها به روزهاي جشنواره فجر محدود مي شد، ولي امسال اكران فيلم كما و مارمولك شروع داغي براي سينماها بوده است. در زماني كه همه در كشاكش اكران شدن يا نشدن مارمولك بودند، فيلم كما بدون رقيب قدري چون مارمولك، توانست تماشاگران زيادي را به سالن ها بكشاند.
تماشاگراني كه هر روز بيشتر مي شدند و براي ديدن اين فيلم هم بايد در صف مي ايستادند و ممكن بود بليت هم به آنها نرسد. رزروهاي سينماها پر بود و فيلمي كه كسي روي آن حساب زيادي نمي كرد، توانست به فروش بالايي برسد. روندي كه كما آغاز كرده بود با نمايش فيلم مارمولك ادامه يافت.
تب مارمولك كه ازمدت ها پيش همه جا را فرا گرفته بود حتي با عقب افتادن نمايش آن و فروكش نكرد. مردمي كه دفعه قبل بارزرو كردن بليت تجربه بدي را پشت سر گذاشتند و مجبور به پس گرفتن پولهايشان شدند، باز هم از چند روز پيش اقدام به رزرو بليت كردند. چون آنها هم حدس مي زدند، از چهارشنبه دوم ارديبهشت قرار است چه غوغايي در سينماهاي نمايش دهنده مارمولك برپاشود. چهارشنبه فرا رسيد و توفان مارمولك آرام آرام آغاز شد حتي در سانس هاي صبح سينماها كه معمولا پرنده پرنمي زند، تعداد زيادي صندلي هاي سينما را پركرده بودند. توفاني كه با فروش 120 ميليون توماني در چهار روز همه ركوردهاي سينماي ما را جا به جا كرد. جلوي سينماهايي كه در روزهاي عادي خلوت است، صف هاي طولاني بسته شده و براي گرفتن بليت جارو جنجالي برپاست. روندي كه اگر به همين ترتيب ادامه پيدا كند، مارمولك با فروش متوسط روزي 20 ميليون تومان، مي تواند اولين فيلم با فروش ميلياردي سينماي ما باشد.
در اين ميان چيزي كه بيشتر از همه به چشم مي آيد، كمبود سينماها و به خصوص نبود سينما در بعضي منطقه هاست. چيزي كه با فروش هاي حداكثر 300 ميليوني فيلم ها در تهران اصلا به چشم نمي آمد.
بيشتر سينماهاي تهران در نقاط مركزي شهر جاي دارند و در بسياري از منطقه ها سينمايي وجود ندارد و يا حداكثر يك سالن سينما. مردم علاقه مند ديدن مارمولك در اين منطقه ها مجبورند، مسافت زيادي را براي رسيدن به سينما طي كنند و همين امر يكي از عوامل نرفتن آنها به سينماست. شايدمارمولك آنها را مجبور كند اين راه طولاني راتحمل كنند، ولي براي بقيه سال بايد فكر جدي تري كرد. همه از كمي فروش فيلم ها و كمي تماشاگر حرف مي زنند، ولي مارمولك ثابت كرد اگر فيلم خوبي روي پرده باشد، مردم براي تماشاي آن به سينما مي آيند و اين قضيه ساختن سالن هاي جديد سينما را حياتي تر مي كند.
جريان فروش خوب فيلم ها با اكران فيلم  هايي چون مصائب مسيح، دوئل و... مي تواند ادامه پيدا كند و سال خوبي براي سينماي ما رقم بزند. سالي كه مي تواند مردم را با سينماها آشتي دهد و نفس كشيدن سينما را با تمام وجود خود حس كنيم.