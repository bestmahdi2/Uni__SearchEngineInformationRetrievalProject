مترو، نياز هاي جديد
واگن ها در راهند!
هم اكنون حدود 700 هزار سفر روزانه به وسيله مترو صورت مي گيرد كه با افزايش 182 واگن تاپايان سال به 2 ميليون سفر در روز خواهد رسيد سرعت قطارها در تهران به دليل مسايل امنيتي بين 32 تا35 كيلومتر در ساعت است، اما مي توان سرعت اين قطارها را تا 37 كيلومتر در ساعت افزايش داد كه سرعت استاندارد در جهان محسوب مي شود
محمد محمدپور
اگراز تمام مسوولان مترو تهران وحومه بپرسيد مشكل اساسي چيست؟ بيشترين پاسخ مشترك اين است: «كمبود واگن»
گرچه گفته مي شود تا پايان سال جاري 182 واگن به شبكه افزوده خواهد شد، اما گشايش اعتبار چيزي است كه مي تواند دست مسوولان مترو را نيز بگشايد. ارديبهشت ماه سال جاري، قراردادي ميان شركت مترو و يك شركت چيني به امضا رسيد كه در آن تامين 160 دستگاه واگن پيش بيني شده بود. شركت واگن پارس نيز متعهد است طي 2 تا 3 سال آينده تعدادي واگن به مترو تحويل دهد و در اين بين شوراي شهر تهران با تصويب لوايحي، به شهرداري اجازه داده است تا از تسهيلات خارجي( فاينانس)وتسهيلات اعتباري براي خريد واگن استفاده كند. شركت مترو قصد دارد از 275 ميليون دلار تسهيلاتي كه در اختيارش قرار گرفته بخش كمي را به خريد واگن اختصاص دهد، بخش عمده اين اعتبار اما صرف وارد كردن لوازم مي شود تا در كارخانجات ايران ساخته شده و در طول 3 سال وارد خطوط مترو شود.
نياز واگن براساس فاصله زماني حركت هر 4دقيقه يك قطار محاسبه مي شود كه درحال حاضر هر 8 دقيقه يك قطار است. با خريد 245 واگن براي خطوط تهران و 92 واگن دو طبقه و 10 لوكوموتيو براي خط تهران -كرج مي  توان گفت كه هر 4 دقيقه يك قطار درمترو حركت خواهد كرد.
فاصله حركت قطارها در مترو اكنون هر 6دقيقه است كه درساعات اوج حمل ونقل 3 ساعت در صبح و 4 ساعت در بعدازظهر اجرا مي شود، اما براي پاسخگويي مطلوب به حمل ونقل عمومي كاهش فاصله زمان حركت هر قطار فعلي مترو تهران به 4 دقيقه ضروري است. باتوجه به افزايش جمعيت تهران تا 10 سال ديگر، فاصله اعزام هر قطار بايد به 2 دقيقه كاهش پيدا كند.
در طول 4 سال اخير حدود 400 ميليون سفر با مترو انجام شده كه بنا به اعلام رسمي شركت مترو ، متوسط تاخير در حركت قطارها كمتر از 1/5ثانيه بوده است. هم اكنون حدود 700 هزار سفر روزانه به وسيله مترو صورت مي گيرد كه با افزايش 182 واگن تاپايان سال به 2 ميليون سفر در روز خواهد رسيد.
سرعت قطارها در تهران به دليل مسايل امنيتي بين 32 تا35 كيلومتر در ساعت است، اما مي توان سرعت اين قطارها را تا 37 كيلومتر در ساعت افزايش داد كه سرعت استاندارد در جهان محسوب مي شود گرچه بايد گفت قطارهايي نيز وجود دارند كه با سرعت 80 كيلومتر در ساعت به پيش مي رانند.
مترو كشور در دنيا رتبه 19 را به خود اختصاص داده است، هرچند هنوز درخاورميانه در جايگاه نخست قرار دارد. بايد گفت توسعه مترو، باعث صرفه جويي هاي فراواني مي شود. با احداث و بهره برداري از خطوط 3 و 4 مترو تهران سالانه 84 ميليون ليتر بنزين و 65 ميليون ليتر نفت گاز به ارزش 30 ميليارد تومان صرفه جويي خواهد شد. اين تنها يكي از محاسن توسعه مترو است.
گسترش مترو
در بودجه سال 82 مجلس به دولت اجازه داد تا 560 ميليون دلار براي سرمايه گذاري در شركت مترو استفاده شود. در پي اين مجوز، مديرعامل شركت راه آهن شهري تهران و حومه به عنوان كارفرما و مديرعامل شركت نورينكوي چين به عنوان پيمانكار، قرارداد احداث خط 4 مترو تهران را طي مراسمي با حضور شهردار تهران به امضا رساندند.
اين شركت چيني كه قبلا پيمانكار تامين تجهيزات ثابت و متحركت خط مترو تهران - كرج - مهرشهر بوده، متعهد شده كه ظرف مدت 5/4 سال پس از گشايش اعتبارات اسنادي و موثر شدن قرارداد مربوط و طي دو فاز، خط مذكور را تحويل دهد.
خط 4 مترو تهران به طول 21 كيلومتر با 22 ايستگاه در واقع غرب را به شرق متصل مي كند. نقطه آغاز شهرك اكباتان است كه به ميدان شهيد كلاهدوز ختم مي شود و از خيابان ها و ميدان هاي مهمي چون ميدان آزادي، خيابان آزادي، ميدان انقلاب، ميدان فردوسي، خيابان انقلاب، ميدان شهدا و خيابان پيروزي عبور مي كند و خط 2 را در ايستگاه هاي آزادي و دروازه شميران و خط 1 را در ايستگاه دروازه دولت قطع مي كند و در هنگام راه اندازي قابليت و توانايي جابجايي 5/1 ميليون مسافر را در روز خواهد داشت. براساس محاسبات صورت گرفته در مسير احداث خط 4مترو، روزانه 2 ميليون و 700 هزار نفر مسافر جابجا خواهند شد.
خط 3 مترو تهران نيز از تقاطع بزرگراه رسالت و خيابان استاد حسن بنا در شرق آغاز و به سمت غرب تغيير مسير مي دهد. در صورت راه اندازي، اين خط قابليت جابجايي يك ميليون و 730 هزار مسافر را داراست. محسن هاشمي، مديرعامل شركت مترو، مي گويد: «هر 2 سال بخشي از مترو تهران افتتاح مي شود. در صورتي كه هر سال 200 ميليون دلار براي گسترش خطوط مترو هزينه شود تا 8 سال آينده مي توانيم خطوط نقاط اطراف تهران مانند پونك و سعادت آباد را نيز فعال كنيم.»
در حال حاضر 3 خط مترو با طول 70 كيلومتر و 30 ايستگاه در تهران وجود دارد و با افزايش طول و تعداد ايستگاه هاي مترو تهران در 2 سال آينده يك ميليون و 500 هزار شهروند تهراني از خدمات آن بهره مند خواهند شد. به نظر مي رسد تا پايان سال 84 طول مترو به 90 كيلومتر و ايستگاه هاي آن به 45 ايستگاه افزايش يابد. همچنين در 20 سال آينده با احداث 370 كيلومتر مترو توانايي جابجايي 5 ميليون مسافر در روز ايجاد خواهد شد.
در اين ميان گسترش خطوط فعلي نيز در دستور كار قرار دارد. قرارداد گسترش خط يك مترو كه 8 كيلومتر است، چندي پيش با شركت هاي خارجي به امضا رسيد. به گفته معاون پشتيباني مترو، خط مترو ميرداماد - تجريش طي دو مرحله تا 5 سال ديگر به بهره برداري مي رسد كه شامل ايستگاه هاي شريعتي، قلهك و صدر در مرحله اول(3سال)و قيطريه، ميدان قدس و ميدان تجريش در مرحله دوم(2سال)خواهد بود.
توسعه مترو فقط به تهران محدود نمي شود. راه اندازي 6 طرح قطار شهري در شهرهاي مشهد، كرج، اصفهان، تبريز، شيراز و اهواز در دستور كار قرار دارد كه كار اجرايي طرح هاي مشهد و تبريز آغاز شده است.
ضعف ها و كمبودها
ظرفيت فعلي مترو تهران زير 600 هزار سفر در روز است اما در حال حاضر نزديك به 700 هزار سفر توسط مترو انجام مي شود كه استهلاك واگن ها را به همراه دارد. به گفته مديرعامل مترو، امنيت مسافران با اين حجم سفر تامين نيست و اين مي تواند نكته قابل توجهي باشد.
شركت راه آهن شهري تهران و حومه روزانه به طور متوسط 39 ميليون تومان درآمد دارد. تعداد مسافران مترو در هر روز بيش از 600 هزار نفر است كه با توجه به قيمت 65 توماني بليت، اين درآمد قابل توجيه است. شركت مترو قصد داشت قيمت بليت را به 75 تومان برساند كه به دليل مخالفت ستاد ويژه كنترل قيمت ها ميزان افزايش بهاي بليت به 15 تومان محدود شد و بهاي بليت از 50 تومان به 65 تومان رسيد.
مترو به زودي به سيستم اتوماتيك اطفاي حريق مجهز خواهد شد كه اين امر با تخصيص 8 ميليون دلار تسهيلات خارجي ممكن مي شود. مترو در حال حاضر فاقد تجهيزات مناسب اطفاي حريق است و كار، بيشتر به صورت دست انجام مي شود و اين يك نقطه ضعف به شمار مي آيد، گرچه بايد به كمبودها، نبود سرويس هاي بهداشتي در ايستگاه ها را نيز افزود اما قائم مقام شركت مترو، مهندس احمدي، مي گويد: «به جهت محدوديت فضاي داخل زمين وجمعيت زيادي كه وارد مترو مي شود، ساخت سرويس هاي بهداشتي تعريف شده نيست.»