بوستانهاي تهران نياز به ساماندهي دارد
معاون فرهنگي و اجتماعي شهرداري منطقه 4 تهران گفت : باتوجه  به  نزديك  شدن  فصل  گرما و تابستان  واستفاده  بيشتر مردم  از بوستانهاي  تهران  اين  مراكز نياز به  ساماندهي دارد.
وي ديروز درگفت  وگو با ايرنا افزود: مديريت  شهري  و شهرداري ها بايد رسيدگي  به  بوستان ها را به دست  جوانان  آن منطقه  بسپارند.به  اعتقاد وي ، اين  مساله  سبب  كاهش  آمار ناهنجاريها  در بوستانها و سالم  ماندن  فضاهاي  سبز مناطق  خواهد شد.
وي  گفت : آموزش  مسائل  شهري  وشهروندي  به مردم  بسياري  از مشكلات شهر را كاهش  خواهد داد.
كمالي  نسب  افزود: شهر تهران  با خيل  عظيمي از شهرنشيناني  روبروست  كه برخي  از آنان  فاقد آگاهي هاي  شهري  و احساس  تعلق  خاطر به  شهر هستند.
وي  افزود: اين  فرهنگسرا با بكارگيري  تمام  امكانات  دروني و بيروني  حوزه فرهنگي ، اجتماعي  شهر تهران  در مسيري  گام  برمي دارد كه  به  نفع  فضاي  سبز وطبيعت  تهران  باشد.به  گفته  وي ، توسعه  بي رويه  و غيركارشناسي  شهر و مهاجرت هاي  گسترده  ازساير نقاط كشور به  تهران  از مهمترين  مشكلات  كلان  شهر تهران  است .معاون فرهنگي - اجتماعي شهرداري منطقه 4 تهران بي توجهي  برخي  شهروندان  تهراني  به  اخلاق  شهروندي  وفرهنگ  شهري  را سبب  از بين  رفتن  هويت  ديرين  و تاريخي  شهر عنوان  كرد.
كمالي  نسب  از شهروندان  تهراني  خواست  تا در حفظ و نگهداري  از فضاهاي سبز و بوستانهاي  تهران ، اين  فرهنگسرا را براي  ارائه  خدمات  بهتر ياري  كنند.