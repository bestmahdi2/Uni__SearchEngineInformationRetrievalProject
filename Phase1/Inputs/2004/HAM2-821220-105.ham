توسط هوانيروز نيروي زميني تحقق يافت
دستاورد تازه در هليكوپترسازي ايران
30 فروند شبيه ساز بالگردهاي  206 و 205 به  همت  متخصصان  هوانيروز نيروي زميني  ارتش  جمهوري  اسلامي ايران  ساخته  و طراحي  شد.
به  گزارش  روابط عمومي نيروي  زميني  ارتش ، اين  شبيه سازها كه در نمايشگاه  توانمندي هاي  علمي و تحقيقاتي  هوانيروز به  بهره برداري  رسيدند، قابليت  انجام  هر نوع  پرواز آموزشي  را با بازدهي  بالا و هزينه هاي  بسيار كم  دارند.
اين  شبيه سازها از قابليت  آموزش هاي  با ديد و بدون  ديد و همچنين  از قابليت  ناوبري  براي  فرودگاه ها برخوردارند.سرتيپ  ناصر محمدي فر فرمانده  نيروي  زميني  در مراسم  گشايش  اين  نمايشگاه  گفت : اين  شبيه سازها كه  كار تحقيقات  و طراحي  آنها از سال  1376 آغاز شده  است ، در مقايسه  با نمونه هاي  خارجي  خود توانمندي هاي  قابل  ملاحظه اي  دارند و توليد آنها در داخل  كشور بيش  از 100ميليارد ريال  صرفه جويي  به همراه  داشته  است.
پس  از مراسم  گشايش  اين  نمايشگاه ، بهره برداري  از 5 فروند بالگرد شكاري ، هجومي  و ترابري  از جمله  يك  فروند بالگرد شنوك  كه  توسط متخصصان  هواپيمايي  نيروي  زميني  ارتش  نوسازي ، بازسازي  و بهينه سازي  شده اند، آغاز شد.
هزينه  خريد يك  فروند شنوك  از خارج  اكنون  بيش  از 240 ميليارد ريال  برآورد شده  است .
در نمايشگاه  توانمندي هاي  علمي و تحقيقاتي  هوانيروز تجهيزات  زيادي  شامل  47 قطعه  فلزي  حساس  بالگردها، 891 عدد شيشه  انواع  بالگرد، تعميرات 335 فروند بالگرد با بيش  از 74 هزار ساعت  كار مفيد، 9 هزار و 860 قطعه بازسازي  شده  بالگرد و ديگر تجهيزات  به  نمايش  درآمده  است .