يك كتاب، يك گفت وگو
اشتباهات لپي
نويسنده: زيگموند فرويد/ مترجم: حسين آرومندي/ ناشر: بهجت/ چاپ اول، 1383/ 130 صفحه، وزيري/ 1750 تومان.
دكتر حسين آرومندي، در گفت وگويي كوتاه با خبرنگار همشهري درباره اشتباهات لپي اظهار داشت: كتاب حاضر بخشي از سخنراني هاي فرويد است و اين بخش از كتاب، يعني اشتباهات لپي و دو فصل از بخش روياها و ارتباط آنها را ترجمه كردم كه چاپ شده است. وي افزود: مبحث پيراكنشي ها يا اشتباهات لپي در اين كتاب الزاماً مربوط به افراد بيمار نيست و بلكه حتي اغلب موضوعاتي را شامل مي شوند كه در زندگي روزمره مان به دفعات با آنها روبه رو مي شويم. اشتباهات لپي شامل بسياري از لغزش هايي است كه در زندگي روزانه با آن برخورد مي كنيم. فراموشي نام ها، گم كردن اشياء، لغزش هاي زباني و.... هر كدام ما را بر آن مي دارد كه اگر اندكي توجه به شناخت بيشتر از خودمان و ديگران داريم، درباره شان مطالعه كنيم.
مترجم كتاب گفت: روياهايمان نيز از جمله بخشي از زندگي رواني ما را در خواب تشكيل مي دهند، كه پيش از فرويد، وقوف چنداني نسبت به آنها وجود نداشت. روياها در واقع بخشي از زندگي ما هستند كه از طرف ماابناء بشر مورد غفلت قرار گرفته اند، حال آن كه نقش آنها شايد كمتر از تفكر ما در زندگي نباشد.
دكتر آرومندي درباره ارتباط مبحث اشتباهات لپي با رويا گفت: ارتباط آنها در اين است كه پايه و اساس روانشناسي فرويد روياها هستند و پايه و اساس روياها نيز اشتباهات لپي يا پيراكنشي ها است. زيرا اشتباهات لپي ناخودآگاه هستند و از اينجاست كه ناخودآگاه درك مي شود و در دو فصل كتاب كه شامل روياهاست و البته آنها نيز ناخودآگاه اند، مكرر به اشتباهات لپي اشاره مي شود. وي افزود: اين كتاب شامل سخنراني هايي است كه عمدتاً براي رشته هاي روانپزشكي و روانشناسي نوشته شده است و هر كس به اندازه شناخت و معرفتش از دانش، از آن بهره خواهد گرفت.
دكتر آرومندي درباره انگيزه اش از مطالعه و ترجمه كتاب هاي روانشناسي گفت: انگيزه من براي غور در كتاب هاي روانشناسي يا روانشناسي پزشكي يا فلسفه و عرفان به معناي وسيع كلمه، خودشناسي و شناخت ديگران است. براي ارتباط با دنياي بيرون، انسان ناچار به شناخت و آگاهي از خود يعني خود آگاه شدن است. به چه چيز ها؛ به آن چيزي كه 80 درصد روان و ذهن ما را از ديد خود و ديگران مخفي نگاه داشته است، زيرا نمي داند كه با عينك تيره يا رنگي به جهان مي نگرد يا ديد باز و وسيع سهراب: «چشم ها را بايد شست، جور دگر بايد ديد.» چرا ما تا اين اندازه به نيمه خالي ليوان خيره شده ايم و مسخ و از خود بيگانه؛ آخر اين ليوان نيمه پري هم دارد.
دكتر آرومندي ترجمه دو اثر ديگر به نام هاي «راجايوگا» يا همان «تسخير طبيعت درون» و «مصاحبه باليني در روانپزشكي» را در كارنامه خويش دارد. وي همچنين در حال نگارش كتابي تحت عنوان «ذن و روانكاوي در شرق و غرب» است كه به گفته خودش شبيه آن را پيشتر «آلن واتس» نوشته است.