تسهيلات بانكي به زلزله زدگان
بازماندگان زلزله بم وقتي آلامشان اندكي سبك تر شد و هنگامي كه خواستند خانه هاي خود را از نو بسازند، دولت وعده داده كمكي معادل 5 ميليون تومان در اختيار هر خانواده مي گذارد. از اين وعده گذشته، رئيس كل بانك مركزي نيز از اعطاي وام براي جبران خسارت حادثه ديدگان زلزله بم خبر داد.ابراهيم شيباني گفته: پس از مشخص شدن تعداد آسيب ديدگان و ميزان خسارات وارد شده به آنها، بانك مركزي پرداخت وام هاي مورد نياز را آغاز خواهد كرد. وي آمادگي بانك مركزي را براي پرداخت وام اعلام كرد.اما مشكل اينجاست كه هنوز نمي  توان رقم واقعي خسارات و ميزان وام مورد نياز را ارزيابي كرد.