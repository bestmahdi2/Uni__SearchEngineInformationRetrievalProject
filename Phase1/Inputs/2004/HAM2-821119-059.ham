بخش ملي و بين المللي جشنواره فجر جداگانه برگزار مي شود
دبير جشنواره  فيلم  فجرگفت : تفكيك  بخش  بين الملل  و سينماي  ملي  جشنواره  فجر از رويكردهاي  مطرح  در معاونت  سينمايي  است .
«عليرضا رضاداد» ديروز در گفت  وگو با  ايرنا، افزود: به  دليل  تقارن  جشنواره  فيلم  فجر و رويدادهاي  بين المللي  همچون  جشنواره  برلين ، تفكيك  بازار فيلم  و بخش  بين الملل  از بخش  سينماي  ملي  در دستور كار سازمان  جشنواره  قرار دارد.
وي  توضيح  داد: براي  ارتقاء و رونق  بخش هاي  ياد شده  و حضور گسترده  شركتهاي  فيلمسازي  خارجي  در بازار و بخش  بين الملل  فيلم  فجر، تفكيك  زمان  برگزاري بخش  سينماي  ملي  با بين المللي  در حال  بررسي  است .
مدير عامل  بنياد سينمايي  فارابي  ادامه  داد: با برنامه ريزي  انجام  شده  واعلام  نظر قطعي  سازمان  جشنواره  فجر، تكليف  جشنواره  ملي  و بين المللي  فجر تا سال  آينده  مشخص  مي شود.
رضاداد گفت : براي  پويايي  جشنواره  و برپايي  شكوهمند اين  رويداد مهم  هنري  به  دنبال  الگوي  مناسب  هستيم .
دبير جشنواره  فيلم  فجرابراز اميدواري  كرد كه  با تعامل  سينماگران ، دست اندركاران  و رسانه ها، زمينه  پيشرفت  و بالندگي  جشنواره  فراهم  شود.