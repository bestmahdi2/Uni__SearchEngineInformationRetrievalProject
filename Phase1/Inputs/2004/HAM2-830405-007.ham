گزارش
تلفيق هواپيما و هلي كوپتر
v-22 ospray
v-22 هواپيماي پرقدرت و چندمنظوره است كه مي توان آن را نخستين هواپيمايي ناميد كه توانايي كمك به چهار نيروي نظامي آمريكا را دارد.



از شكل خاص اين پرنده به خوبي مشخص است كه آميخته اي از طرح هاي هلي كوپتر و هواپيماست ولي با تفاوت هاي بسيار روشن. مثلاً v-22 مي تواند حدود دو برابر بار نسبت به هلي كوپتر را به دو برابر سرعت از جايي به جاي ديگر ببرد.
طرح ساخت v-22 از سال 1986 ميلادي پيگيري شد. طراحان و متخصصان بنا به نياز و احتياج وقت دست به ساخت چنين موجود شگفت انگيزي زدند كه مي تواند در سخت ترين شرايط نشست و برخاست كند و از فناوري صعود و فرود كوتاه و عمودي(vstol)بهره برد كه اين امر نشان مي دهد كه



v-22 احتمالاً جاي بسياري از هلي كوپترهاي ارتش آمريكا را خواهد گرفت.
اين مخلوق جالب نتيجه همكاري دو شركت بزرگ هواپيماسازي و هلي كوپترسازي آمريكا به نام هاي بوئينگ(boeing)و بل(bell)است. از همان ابتداي كار وظايف اين شركت ها مشخص شد مثلاً شركت بوئينگ وظيفه ساخت بدنه اصلي(fuselage)، چرخ ها، ايونيك(الكترونيك پرواز)و كليه سيستم هاي الكتريكي را داشت و در مقابل شركت بل نيز نسبت به تجربياتش وظيفه طراحي بال ها، آشيانه موتور(nacelle)، نيروي پيشران، بالچه ها و پلكان متحرك هواپيما(ramp)را داشت.



v-22 براي بلند شدن از روي زمين دقيقاً مانند يك هلي كوپتر عمل مي كند و با استفاده از ملخ ها به صورت عمودي بلند مي شود و بعد از رسيدن به ارتفاع مشخص مي تواند با چرخ 90 درجه اي آشيانه موتورها كاملاً شخصيت يك هواپيما را به خود بگيرد و با دو موتور توربوپراپ به پرواز خود ادامه دهد.
براي دستيابي به فناوري(vstol)به موتورهاي بسيار پر قدرت براي مهيا كردن نيروي پيشران نياز است. اين مشكل با همكاري شركت رولزرويس انگليس حل شد.
شركت رولزرويس طرح موتوري با مدل



t400-ad- 400 را ارايه داد و از سيستم هدايت و كنترل كاملاً الكتريكي(fadec)استفاده كرد و از طرف ديگر وجود اين موتور پرقدرت باعث شده بود v-22 برد نسبتاً خوبي نيز به دست بياورد و با وجود بار شش هزار پوندي مي تواند 4300 مايل دريايي(هر مايل دريايي برابر 1834 متر)يا با بار 8300 پوندي مي تواند 220 مايل دريايي سرعت بگيرد.
طرح ساخت اولين v-22 از زمان رياست جمهوري رونالد ريگان در آمريكا شروع شد و در آن زمان 923 فروند از اين هواپيما سفارش داده شد كه ارزش هر فروند به 24 ميليون دلار مي رسيد. اما اين سفارش سنگين در سال 1989 ميلادي ملغي شد و كابينه رئيس جمهور وقت(بوش)آن را رد كرد درصورتي كه بلافاصله بعد از آن كار ساخت و تست هايv-22 از سر گرفته شد و تا دو سال قبل يعني 2002 ميلادي ادامه يافت.



تاكنون در تست هايش سه بار فاجعه به وجود آمده اولي در سال 1991 كه خوشبختانه خسارت جاني در پيش نداشت اما در تصادف دوم، در سال 1992 هفت نفر و در سال 2000، 19 نفر جان خود را از دست دادند.
در سه مدل ساخته شده كه مدل اول mv-22 وظيفه جنگنده هجومي و پشتيباني را دارد و متعلق به يگان تفنگداران آمريكاست. نوع دوم cv-22 هواپيماي دوربرد است كه در خدمت فرماندهي عمليات هاي خاص آمريكاست و مدل hv-22 نيز در نيروي دريايي انجام وظيفه مي كند.
كابين خلبان بسيار پيشرفته اي دارد كه مي توان تمامي فناوري هاي مدرن را در آن ديد. اكثر سيستم هاي الكتريكي با همكاري شركت لاكهيد مارتين طراحي شده است.
v-22 داراي راداري پيشرفته به نام
an/apq-186 است كه گستره ديد بسيار وسيعي را به خلبان مي دهد. طول آن 08/19 متر، ارتفاع 63/6 متر و فاصله دو سر ملخ آن 48/17 متر است. با سرعت 510 كيلومتر در ساعت مي تواند 7925 متر ارتفاع بگيرد.