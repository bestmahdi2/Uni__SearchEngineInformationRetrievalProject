دانشگاه بين المللي اينديرا گاندي
دانشگاه بين المللي اينديرا گاندي(ignou)در سال 1985 براي تحصيلات عالي در هند تأسيس شد. مسئولين دانشگاه، هدف از تأسيس اين مركز را بالا بردن سطح كيفي تحصيلات در هند و جذب دانشجو از مناطق مختلف هند و سراسر دنيا مي دانند. پس از تأسيس اين مركز علمي، از پانزده سال پيش تاكنون اعتبار و افتخارات فراوان را نصيب خود كرده و امروزه به عنوان يكي از مراكز معتبر دانشگاهي هند مطرح است. اين دانشگاه، يكي از بهترين و فعال ترين دانشگاه ها در ارائه تسهيلات و فراهم كردن زمينه مناسب براي دانشجويان است. دانشگاه «ignou»، يك ميليون دانشجو در رشته هاي مختلف علمي دارد. نكته حائز اهميت،«امكان تحصيل از راه دور» است. اين سيستم آموزشي از سال 1993 در اين دانشگاه راه  اندازي شد. اين دانشگاه چهل و هشت مركز تحصيلي وابسته دارد كه از اين مراكز مي توان به بيست و دو مركز محلي، هشت مركز تحت پوشش iaf، چهار مركز تحت پوشش نيروي دريايي، يك مركز تحت پوشش تجهيزات نظامي، 5 مركز تحت پوشش ارتش و... اشاره كرد.
از آنجايي كه دانشگاه بين المللي اينديرا گاندي پس از تأسيس با وسعت عملكرد و موفقيت چشمگيري شروع به فعاليت كرد، حتي كشورهاي پيشرفته نيز از جهت آموزشي و برنامه ريزي به اين دانشگاه توجه دارند. براي آشنايي بيشتر با اين دانشگاه مي توانيد به نشاني اينترنتي
«http://www.ignou.edu» مراجعه كنيد.