يك هفته يك اتفاق
يك صنعت جوان
صنعت تبليغات شهري در تهران يك صنعت جوان است. معاون آموزش و هماهنگي امور مناطق سازمان زيباسازي شهرداري تهران معتقد است اين صنعت روز به روز رشد كرده و امروز هم به لحاظ كيفي و كمي تغييراتي را در خود ايجاد كرده است.
مهندس مهرداد عرب با اعلام اين كه سازمان زيباسازي قصد دارد كالاهاي موردنياز شهروندان به ويژه محصولات داخلي را به نحو مناسب در سطح شهر تبليغ كند، مي گويد: «سازمان زيباسازي تلاش كرده بعد از مصوبه شوراي شهر درباره نظارت بر تبليغات محيطي، تعادلي را ميان تبليغات بازرگاني و فرهنگي ايجاد نمايد.»
به گزارش خبرگزاري مهر افزود: «در حال حاضر اداره تبليغات فرهنگي را در مجموعه سازمان زيباسازي راه اندازي كرده ايم و بر همين اساس سهم زيادي از سطح شهر به تبليغات فرهنگي اختصاص داده شده است.»
اگر پروژ ه نويسي دوست داريد
اگر علاقه مند به پروژه نويسي هستيد مي توانيد در كلاس هايي كه در اين زمينه تشكيل مي شود شركت كنيد.
سازمان دفاع از قربانيان خشونت با همكاري انجمن ملل متحد ايران به مناسبت روز بين المللي جوان كارگاه هاي آموزشي پروژه نويسي برگزار مي كند.
آخرين مهلت ثبت نام براي شركت در اين كارگاه ها تا فردا 17 مردادماه جاري خواهد بود. به گزارش خبرگزاري دانشجويان ايران كارگاه هاي فوق در چهار جلسه و طي يك ماه برگزار مي شود، اصول علمي پروژه نويسي جهت ارايه به نهادهاي ملي و بين المللي توسط استادان undp و دانشگاه آموزش داده مي شود و در پايان دوره به شركت كنندگان گواهي معتبر اهدا مي شود.اولين جلسه اين كارگاه ها روز 21 مرداد مصادف با روز بين المللي جوان با قرائت پيام دبيركل سازمان ملل متحد آغاز مي شود.
حمايت از جوانان مبتكر
ما از جوانان مبتكر براي فعاليت در مركز رشد فناوري سازمان پژوهش هاي علمي و صنعتي ايران حمايت مي كنيم.
رئيس مركز رشد سازمان پژوهش هاي علمي و صنعتي ايران با بيان اين خبر مي افزايد: سازمان پژوهش هاي علمي و صنعتي ايران بر پايه تجربيات گذشته براي دستيابي به فناوري و ارايه محصول، مبناي قانوني برنامه توسعه اي دولت را مغتنم دانسته و با تاييد وزارت علوم، تحقيقات و فناوري در محل مجتمع تحقيقاتي اين سازمان، پنج ماه قبل مركز رشد واحدهاي فناوري را ايجاد كرد.
دكتر محمد جواد قاسمي مي گويد: «با ايجاد و افتتاح 35 اتاق، خدمات دفتري و همياري را براي پژوهشگران جوان فراهم مي كنيم و يك ساختمان سه طبقه اي مشتمل بر 35 اتاق پارتيشن بندي شده براي اين كار در نظر گرفته شده است. در اين اتاق ها، امكانات ضروري از قبيل تلفن و رايانه در اختيار جوانان پژوهشگر و واحدهاي فناوري قرار مي گيرد تا جوانان پژوهشگر بتوانند بدون دغدغه هاي لازم براي تامين مكان فعاليت، به پژوهش بپردازند.»
به گزارش خبرگزاري مهر دكتر قاسمي معتقد است: «بالا بردن ميزان موارد خلق و توسعه كارآفريني هاي جديد، توسعه ساختار اقتصادي با گرايش نوآوري در منطقه، كشف توانمندي هاي منطقه در خلق توليدات و خدمات جديد از اهداف اين مركز است.»
سرانجام خياط در كوزه افتاد
مديران تمامي دستگاه هاي دولتي موظفند دوره هاي آموزش مديريت را در موسسه عالي آموزش و پژوهش مديريت و برنامه ريزي و سازمان هاي استاني طي كنند.
به گزارش ايسنا، محمود عسگري آزاد ـ معاون توسعه مديريت و سرمايه انساني سازمان مديريت و برنامه ريزي كشور ـ افزود: «به منظور ايجاد تواناني هاي لازم براي ايفاي موثر وظايف مديريتي و نيز توسعه ظرفيت ها و مهارت هاي مديران و طرح ريزي شايسته سالاري براي تربيت مديران حرفه اي و متخصص، مديران تمام دستگاه هاي دولتي بايد اين آموزش ها را فراگيرند.»
وي با تاكيد بر اين موضوع كه تمام مديران عالي، مياني و پايه شاغل در وزارتخانه ها و دستگاه هاي دولتي مشمول اين بخشنامه هستند، افزود: «مشمولان اين دستورالعمل مكلف هستند سالانه حداقل 40 و حداكثر 100 ساعت آموزش هاي بهبود مديريت را بياموزند.»
وي يكي از شرايط لازم براي انتصاب در مشاغل مديريتي و سرپرستي براي افراد فاقد مدرك كارشناسي ارشد و بالاتر در يكي از رشته هاي مديريت را
گذارندن دوره هاي آموزشي مديريت دانست و گفت: «مديران بايد اين آموزش ها را قبل از انتصاب و يا حداكثر در سال اول انتخاب بگذرانند.»
معاون مديريت و سرمايه انساني سازمان مديريت و برنامه ريزي كشور در تشريح بيشتر اين موضوع اظهار كرد: «از فراگيران در برنامه هاي بهبود مديريت به روش هاي متناسب با ماهيت آموزش ها ارزشيابي به عمل مي آيد و در صورت موفقيت، به شركت كنندگان گواهينامه طي دوره اعطا مي شود.»
وي ادامه داد: «در صورت موفق نبودن نيز تجديد دوره براي اخذ گواهينامه الزامي است و فراگيران از كليه امتيازات پيش بيني شده در نظام آموزشي كاركنان دولت بر اساس ضوابط برخوردار مي شوند.»
به گزارش روابط عمومي سازمان مديريت و برنامه ريزي كشور، وي گستره  شمول اين دستورالعمل را تمامي مديران عالي، مياني و پايه شاغل در وزارتخانه ها،  موسسات،  شركت هاي دولتي، بانك ها، شهرداري ها، نهادهاي انقلاب اسلامي و ساير دستگاه هايي كه به نحوي از بودجه عمومي دولت استفاده مي كنند، عنوان كرد.