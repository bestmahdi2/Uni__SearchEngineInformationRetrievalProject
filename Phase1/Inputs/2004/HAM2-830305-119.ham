قانون فدراسيون فوتبال بايد رعايت شود
گروه ورزشي: سرمربي تيم فوتبال استقلال تهران با تاكيد بر احترام به تفكرات برانكو ايوانكوويچ گفت: تعويق ديدار تيم استقلال برابر پاسارگاد براساس قوانين بهترين راه حل است.
امير قلعه نويي اظهارداشت: بايد به تصميمات و افكار مربيان تيم ملي گردن نهاد و احترام گذاشت، اما مطمئنا غيبت سه بازيكن تاثيرگذار در مسابقات جام حذفي تيم ما را با مشكل مواجه مي كند.
وي اضافه كرد: باتوجه به يك حذفي بودن رقابت هاي جام حذفي و اهميت اين مسابقات براي تيم استقلال، حضور سه بازيكن ملي پوش جهت كسب نتايج دلخواه ضروري است. بنابراين براساس قوانين سازمان ليگ اگر تيمي سه بازيكن ملي پوش خود را در اختيار نداشته باشد مي تواند به تعويق انداختن بازي را درخواست كند.
قلعه نويي تاكيد كرد: بازيكنان و كادر فني تيم استقلال هيچ يك از حريفان خود حتي تيم پاسارگاد تهران را دست كم نخواهد گرفت و همه حريفان را قدرتمند مي داند، لذا با قدرت و برنامه ريزي مدون روياروي حريفان قرار مي گيريم. مطمئنا فدراسيون فوتبال نيز با درنظرگرفتن شرايط باشگاه استقلال ديدار ما را به تعويق خواهد انداخت.