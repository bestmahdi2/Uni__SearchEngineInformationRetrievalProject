طرح آموزش مهارت پيشگيري از مصرف دخانيات در مهد كودك ها اجرا مي شود
معاون پيشگيري و امور فرهنگي سازمان بهزيستي كشور از اجراي آزمايشي طرح آموزش مهارتهاي پيشگيري از مصرف دخانيات در مهدكودك ها خبر داد.
روشنك وامقي در گفتگو با ايسنا، افزود: آموزش پيشگيري از مصرف دخانيات در سنين كودكي براي والدين و بچه ها از اهداف اصلي سازمان بهزيستي كشور بوده و مقرر شده تا اين آموزش همانند مدلهاي اجتماع محور اعتياد در زمينه سيگار نيز اجرا شود.وي با اشاره به اينكه در سال جاري آموزش مهارتهاي اجتماعي در مدارس از سوي سازمان بهزيستي، اختصاصا در زمينه پيشگيري از مصرف سيگار خواهد بود، اظهار كرد: مقرر شده است تا در اين زمينه به طراحي قوانين بازدارنده از مصرف سيگار پرداخته و همچنين براي درمان و تأسيس كلينيكهاي ترك سيگار نيز برنامه ريزي هايي انجام شود.وي افزود: كلينيكهاي ترك سيگار در دنيا فعاليت مي كنند اما از آنجا كه در ايران پيشگيري مقدم است اين امر در اولويتهاي بعدي است.