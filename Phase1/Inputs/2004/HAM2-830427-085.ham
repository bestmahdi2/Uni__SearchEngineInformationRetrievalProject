جمعيت سالمند كشور به 26 ميليون نفر مي رسد
مدير كل دفتر خدمات رفاهي و توانبخشي سازمان بهزيستي با بيان اينكه طي 50 سال آينده 20 درصد افراد جامعه را سالمندان تشكيل خواهند داد گفت:  پيش بيني مي شود طي 50 سال آينده بيش از 26 ميليون سالمند بالاي 60 سال در كشور داشته باشيم كه اين امر ضرورت توجه بيش از پيش مسئولان را نسبت به امور سالمندان و برنامه ريزي هاي لازم در اين خصوص آشكار مي سازد.ابوالقاسم نجفي در گفتگو با مهر با بيان اين مطلب گفت: در سال 1335، تنها 3 درصد از افراد جامعه بالاي 60 سال سن داشتند كه اين تعداد با 2 برابر افزايش به 6/6 دهم درصد در سال 1375 رسيده است.وي افزود: ميانگين سن جمعيت كشور در سال 1355 در ايران 4/17 سال بوده كه اين آمار در سال 75 به 4/19سال و در سال 81 به 22 سال رسيده است و پيش بيني مي شود در سال 1425 ميانگين سن جمعيت كشور به حدود 35 سال برسد يعني ديگر جمعيت جواني در كشور نخواهيم داشت و اين همان بحراني است كه طي 50 سال آينده در صورت عدم برنامه ريزي صحيح در اين زمينه با آن مواجه خواهيم شد.