ساخت و ساز بي رويه در شمال كشور
زمين هاي كشاورزي و محيط زيست را به خطر انداخته است
گروه شهري: ساخت و سازهاي مسكوني در زمين هاي كشاورزي به ويژه در استانهاي شمالي ايران، منابع طبيعي و همچنين محيط زيست را در معرض مخاطرات جدي قرار داده است.
به گزارش خبرنگار ما، روند شتابان توسعه شهرها و شهرك سازي در شاليزارهاي گيلان و مازندران، ساختار كشاورزي و منابع طبيعي اين استانها را در آستانه تحولات بسيار زيان بار و حتي غيرقابل بازگشت قرار داده است.
اگرچه تصميمات جديد استانها براي مقابله با تغيير غيرمجاز كاربري اراضي كشاورزي و ساخت و ساز در اين زمين ها تا حدودي تاثيرات مثبت به همراه داشته، اما شبكه هاي دلالي زمين كه به اين استانها هجوم آورده اند، با شگردهاي سنجيده مي كوشند با قطعه قطعه كردن شاليزارها و زمين هاي كشاورزي بزرگ و فروش آنها به بساز و بفروش ها، به اين تخلفات ادامه دهند.
در همين راستا دكتر پيروز حناچي ـ معاون شهرسازي و معماري وزير مسكن و شهرسازي ـ در گفت وگو با ايسنا، با اشاره به اين كه آمار دقيقي از ميزان تبديل زمين هاي كشاورزي به مسكوني وجود ندارد، افزود: در اين مناطق كه در زمين هاي كشاورزي ساخت  و سازهاي مسكوني صورت مي گيرد، نظارت كمتري وجود دارد و زمين ها در اختيار شوراهاي محلي بوده و نظارت آنها زير ذره بين قرار ندارد.