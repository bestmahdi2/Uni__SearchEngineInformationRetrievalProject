ساخت شش اردوگاه براي اسكان موقت زلزله زدگان بم
معاون  امنيتي  و انتظامي وزارت  كشور اعلام  كرد: 6 اردوگاه  براي اسكان  موقت  زلزله  زدگان  بم  با 25 هزار كانكس  پيش  بيني  شده  است .
معاون  وزير كشور با بيان  اينكه  از تمام  توان  فني ، علمي و پشتيباني كشور براي  بازسازي  منطقه  زلزله  زده  بم  استفاده  خواهد شد، گفت : اسكان آوارگان  در طي  دو سال  آينده  انجام  خواهد شد.
احمدي  بر ضرورت  راه  اندازي  واحدهاي  اداري  در شهرستان  بم  تأكيد كرد وافزود: تمامي دستگاه ها و ارگانهاي  دولتي  بايد در راه  اندازي  واحدهاي اداري  خود در شهرستان  بم  اقدامات  لازم  را انجام  دهند.
وي  در خصوص  بازسازي  روستاهاي  اطراف  شهرستان  بم  نيز اظهار داشت :عليرغم  خسارات  كمتر روستاها مقرر شده  است  كه  بازسازي  واحدهاي  روستايي  به بنياد مسكن  واگذار شود.گفتني است اولين اردوگاه زلزله زدگان شهرستان بم ديروز(دوشنبه)، براي اسكان خانواده هاي بي سرپناه اين شهرستان آماده شد.
فاز اول اين اردوگاه با ظرفيت اسكان دو هزار و 500 خانوار به تعداد پنج هزار نفر و شامل حدود يك هزار دستگاه چادر است.
اين اردوگاه ظرف يك هفته و با كمك و همكاري سازمانهاي بين المللي و غيردولتي احداث شده است.سازمانهاي بين المللي و غيردولتي شركت كننده در احداث اين اردوگاه از كشورهاي ژاپن، تايوان، يونان، فرانسه، آمريكا و انگلستان و نيز سازمانهاي بين المللي شامل كميسارياي عالي امور پناهندگان سازمان ملل و برنامه جهاني غذا هستند كه هر يك بخشي از مسئوليت احداث و راه اندازي اين اردوگاه را بر عهده دارند.
دكتر پيروز حناچي، معاون شهرسازي وزير مسكن و شهرسازي نيز در گفت وگو با ايسنا، در مورد اسكان موقت زلزله زدگان در مناطق شهري بم گفت:« پيش بيني و پيشنهادهاي مناطق براي اسكان موقت، براساس مطالعات مشاور طرح جامع و طرح تفصيلي شهر انجام شده كه ديروز در جلسه شوراي عالي شهرسازي در بم اين مصوبات مورد بررسي قرار گرفت.»
حناچي، اسكان دائم  اين مناطق را مستلزم مطالعه بيشتر و بررسي الگوي مالكيت ها عنوان كرد و گفت:« بايد با مشخص شدن ميزان تلفات و تأثير آن روي جمعيت شهري و همچنين الگوي مالكيت ها تمام اين عوامل را سنجيد و سپس با تاني بيشتري اسكان دائم را آغاز كرد.»
لايحه  تأسيس  بنيادي  براي  بازسازي  شهرستان  بم 
نماينده  مردم  تهران  در مجلس  شوراي  اسلامي از ارايه  لايحه  تاسيس  بنيادي براي  بازسازي  شهرستان  بم ، از سوي  دولت  به  مجلس  در آينده  نزديك  خبر داد.
احمد بورقاني  در گفت وگو با خبرنگار اعزامي ايرنا به بم ، با بيان  اين  مطلب  كه  اين  بنياد متشكل  از سازمانهاي  دولتي  و غير دولتي است ، گفت : اساس  اين  بنياد دولتي ، اما اداره  آن  به  صورت  نهادي  غيردولتي خواهد بود.
بورقاني اظهار اميدواري  كرد كه  با ارايه  اين  لايحه  از سوي  دولت  و تصويب آن  از سوي  مجلس  شوراي  اسلامي كار بازسازي  شهرستان  بم  بزودي  آغاز شود.
وي  گفت : پيشنهاد شده  است  كه  در اين  بنياد از جمعي  از شخصيتهاي  بين المللي  نيز براي  عضويت  در هيات  امناي  اين  ستاد دعوت  به  عمل  آيد.
نماينده  مردم  تهران  در مجلس  شوراي  اسلامي خاطرنشان  كرد كه  علاوه  بربازسازي  مناطق  زلزله زده  كار جذب  كمكهاي  داخلي  و خارجي  نيز به  عهده  اين بنياد خواهد بود.
از سوي ديگر مديرعامل جمعيت هلال احمر كرمان از فعال شدن ستاد امداد روستايي براي ساماندهي توزيع اقلام مورد نياز آسيب ديدگان روستاهاي اطراف بم خبر داد و گفت: گروه هاي  تخصصي  جمعيت  هلال  احمر با حضور در بخشها و روستاهاي  بم  حجم  خسارت ناشي  از زمين  لرزه  و نياز ساكنين  را مشخص  مي كنند.وي  افزود: در اين  صورت  روستاهاي  خارج  از مناطق  زلزله زده  به  جاي  مراجعه مستقيم  به  امدادگران  هلال  احمر در شهر بم ، از طريق  بخشداري  محل  سكونت  خود مايحتاج  درخواستي  را دريافت  خواهند كرد.
درخواست  اضطراري  سازمان  ملل 
غذا و تداركات ، آب  و تاسيسات  بهداشتي ، تغذيه  و بهداشت ، حمايت  از كودكان  و زنان ، آموزش ، هماهنگي ، امنيت ، ارتباطات ، اطلاعات ، نظارت  و ارزيابي ، بهبود، بازسازي  و توانبخشي ، مسكن  و ميراث فرهنگي از درخواستهاي   اضطراري  سازمان  ملل است.
براساس  اطلاعيه  روز دوشنبه  دفتر سازمان  ملل  در تهران ، كشورهاي  كمك كننده ، سازمان  ملل  و سازمانهاي  بين المللي  كمكهاي  نقدي  و غيرنقدي  خود را كه از سوي  اداره  هماهنگ كننده  امور انساندوستانه  سازمان  ملل  تا تاريخ 12 دي ماه  به  ثبت  رسيده ، به  رقم  73 ميليون  و 900 هزار دلار رسانده اند.معاون دبيركل سازمان ملل در امور انسان دوستانه و هماهنگ كننده امداد اضطراري سازمان ملل آقاي يان ايگلند صبح فردا به منظور ديدار و گفتگو با مسئولان جمهوري اسلامي ايران در زمينه تلاش هاي جاري كمك هاي انسان دوستانه به زلزله زدگان بم وارد تهران خواهد شد.
آخرين وضعيت بم
به گزارش خبرنگار اعزامي همشهري به منطقه بم، عدم مديريت صحيح در امداد رساني همچنان در شهر قابل مشاهده است. برخي از زلزله زدگان در گفت وگو با خبرنگار ما گفتند: هنوز نتوانسته اند از امكانات اوليه اسكان همچون زيرانداز، دبه آب و يا پتوي كافي دريافت كنند.
چادرهاي احداث شده در كنار خانه ها كه توسط خود زلزله زدگان برپا شده است به صورت درست برپا نشده است.
توزيع غذاي گرم آغاز شده است و نيروهاي امدادي روزانه مقداري برنج در بين آسيب زدگان توزيع مي كنند.
وضعيت بهداشت فردي همچنان با مشكل روبرو است و نبود دستشويي و حمام بر مشكلات بهداشتي افزوده است، اما جمع آوري زباله ها و گندزدايي صورت مي گيرد.
حضور نيروهاي انتظامي در منطقه چشمگير است اما مردم از نبود امنيت در شب گلايه مندند.
يكي از زلزله زدگان به خبرنگار ما گفت: شما اگر توانستيد در شهر چادرهاي اهدايي كشورهاي خارجي را پيدا كنيد جايزه داريد، اكثر چادرهاي برپا شده توسط هلال احمر تهيه شده كه به دليل جنس نامرغوب زندگي در آنها به شدت سخت است به طوري كه شب ها خوابيدن در بيرون يا درون اين چادرها تفاوتي نمي كند.
امنيت در بم
فرمانده  نيروي  انتظامي جمهوري  اسلامي ايران  از برقراري  نظم  و امنيت در شهرستان  زلزله  زده  بم  خبر داد.
سردار «محمدباقر قاليباف» در گفت  و گو با خبرنگار اعزامي ايرنا به  مناطق  زلزله زده  بم ، افزود: برخي  احساسهاي  ناامني  ناشي  از شرايطي بوده  كه  در گذشته  به  خاطر شرارت  اشرار در منطقه  وجود داشته  است .
فرمانده  نيروي  انتظامي جمهوري  اسلامي ايران  يكي  از دلايل  غارت  اموال  و نرسيدن  اقلام  مورد نياز به  مردم  و همچنين  بي نظمي ها در منطقه  را ناشي  ازنبود شبكه  توزيع  مناسب  دانست  و گفت : از سوي  مسئولان  دست  اندركار از جمله هلال  احمر طي  روزهاي  آينده  اين  نابساماني ها برطرف  خواهد شد.
رئيس قوه قضائيه نيزبا تأكيد بر توجه جدي به بازسازي سريع شهر بم، اظهار داشت: از صبح وقوع حادثه مسئولان دادگستري كرمان در محل حضور يافتند تا بتوانند ضمن كمك  به مردم، امنيت را در منطقه برقرار كنند.
در اين جلسه حجت الاسلام والمسلمين ابراهيم رئيسي كه در راس هيأتي به دستور رئيس قوه قضائيه به بم عزيمت كرده بود، در تشريح گزارش خود از منطقه زلزله زده گفت: اين هيأت از روزهاي اول وقوع زلزله در شهر بم مستقر شد و بر نحوه  امدادرساني نظارت كرد و به صورت مستمر و روزانه گزارش داد.
ضعف كمك رساني به زلزله زدگان
خبرگزاري فارس: استاندار استان كرمان در «گردهمايي اصحاب فرهنگ وهنر در سوگ عزيزان زلزله بم» طي اظهاراتي متواضعانه گفت: من شهادت مي دهم كه سرعت عمل در امدادرساني كم نبود، ولي طبعاً اگر نقطه ضعفي ديده شده، ناشي از من و مديريت ما بوده است.به گزارش خبرنگار اعزامي خبرگزاري فارس، كريمي اضافه كرد: در اين فاجعه همه صاحب عزا هستند و همه، آنچه داشتند در طبق اخلاص گذاشته و به ميدان آوردند.