مرور رويدادهاي عراق بعد از حوادث روز عاشورا
امضاي  قانون  اساسي  موقت  عراق  به  تعويق  افتاد
شوراي  حكومتي  عراق  تصميم  گرفت  امضاي  قانون  اساسي  موقت  اين كشور كه  براي  روز چهارشنبه  پيش  بيني  مي شد را به  دليل  انفجارهاي  خونين  به  تعويق  بياندازد.
به  گزارش  خبرگزاري  فرانسه  از بغداد، عادل  عبدالمهدي  نماينده عبدالعزيز حكيم  رئيس  مجلس  اعلاي  انقلاب  اسلامي عراق  در شوراي  حكومتي  اين كشور گفت : ما مراسم  امضا را به  تعويق  مي اندازيم .
اين  مساله  احتمالا روزجمعه  انجام  خواهد شد، اما در اين  مورد تصميم  رسمي گرفته  نشده  است .
25 عضو شوراي  حكومتي  عراق  روز دوشنبه  متن  قانون  اساسي  موقت  اين  كشوررا به  تصويب  رساندند.
متن  قانون  قرار بود روز چهارشنبه  به  طور رسمي امضا شود و به  امضاي اوليه  پل  برمر حاكم  آمريكايي  عراق  نيز برسد.
براساس  اين  گزارش ، دراثر وقوع  انفجارها در شهرهاي  عراق ، حدود 140 نفركشته  و حدود 500 نفر نيز زخمي شدند.
اين  خونبارترين  حملات  از زمان  سقوط رژيم  صدام  حسين  از آوريل  سال  2003ميلادي  تاكنون  به  شمار مي رود.
هدف  انفجارهاي  روز عاشورا برافروختن  جنگ  قومي  است
يك  عضوشوراي  حكومتي  عراق  هدف  انفجارهاي  روزعاشورا را برافروختن  جنگ قومي و طايفه اي  در اين  كشور دانست .
محسن  عبدالحميد در گفت وگو با شبكه  خبري  الجزيره  قطر گفت :انفجارهاي  امروز كربلا و كاظمين  جنايتي  بزرگ  و وحشيانه  بود كه  در سالروزگراميداشت  انقلاب  امام  حسين (ع )رخ  داد.
وي  افزود: هدف  ازاين  گونه  جنايات  ازبين بردن  وحدت  و يكپارچگي  مردم  عراق و تلاش  براي  برافروختن  جنگ  قومي و طايفه اي  ميان  مردم  اين  كشور است .
عضو شوراي  حكومتي  عراق  درمورد اين كه چه  كساني  ازاين گونه  عمليات  سودمي برند، اظهار داشت : كساني  در داخل  و خارج  اعم  از عراقي  و غير عراقي  كه دشمن  كشور عراقند و نمي خواهند اين  ملت  به  اهداف ، حاكميت  و استقلال  دست  پيداكند و هدفشان  اين  است  كه  مردم  عراق  را به  جان  يكديگر بيندازند، از اين حادثه  سود مي برند.
شبكه  الجزيره  پيشتر در خبري  در مورد شمار تلفات  امروز حوادث  عراق  گفت در انفجارهاي  كربلا 85 تن  و در انفجارهاي  كاظمين  58 تن  كشته  و ده ها تن  نيززخمي شده اند.
رئيس  مجلس  لبنان ، انفجارهاي  عراق  را فاجعه آميز خواند
سياسي  نبيه  بري  رئيس  مجلس  لبنان ، انفجارهاي  روز سه شنبه  در شهرهاي  مقدس  كربلاو كاظمين  در عراق  را فاجعه آميز خواند.
بري  سه شنبه  شب  با صدور بيانيه اي  ضمن  هشدار درباره  تلاشهاي  تفرقه افكنانه در عراق  تأكيد كرد كه  وقوع  اين گونه  انفجارها از بزرگي  توطئه اي  حكايت  داردكه  براي  ايجاد فتنه  مذهبي  در عراق  برنامه ريزي  شده  است .
رئيس  مجلس  لبنان  مردم  عراق  را به  هشياري  در برابر اينگونه  فتنه ها و تلاش براي  خنثي سازي  آن فراخواند.
رفيق  حريري  نخست  وزير لبنان  هم  با محكوم  كردن  انفجارهاي  روز عاشوراي شهر كربلا اعلام  كرد كه  اين  انفجارها تنها يك  رويداد جنايتكارانه  نيست  بلكه وقوع  آن در مراسم  گراميداشت  عاشوراي  حسيني  به  منظور ايجاد فتنه  صورت گرفته  است .
شيخ  محمد رشيد قباني  مفتي  اهل  سنت  لبنان  نيز با محكوم  كردن  انفجارهاي امروز در شهرهاي  كربلا و كاظمين  تأكيد كرد كه  عوامل  خارجي  در آن دست  دارند.
شيخ  قباني  با صدور بيانيه اي  با دعوت  مردم  عراق  به  وحدت  و هشياري در برابر تلاشهاي  فتنه  گران  خارجي  و داخلي  تأكيد كرد كه  وحدت  تنها راه رويارويي  با فتنه  انگيزي  است .
بيانيه  آيت الله  سيد محمد تقي  مدرسي  به  مناسبت  روز عاشورا
آيت الله  سيد محمد تقي  مدرسي  از علماي  مشهور كربلا با انتشار بيانيه اي بر ضرورت  پيروي  مسلمانان  از راه  و روش  حضرت  سيدالشهدا در دفاع  از اسلام تأكيد كرد.
به  گزارش  خبرنگار ايرنا از كربلاي  معلّي  در اين  بيانيه  كه  روز عاشورا به طور گسترده  در ميان  عزاداران  حسيني  پخش  شد همچنين  بر لزوم  حفظ وحدت  ويكپارجه  ميان  آحاد مسلمانان  باهدف  فائق  آمدن  بر مشكلات  تأكيد شده  است .
در اين  بيانيه  آمده است : اسلام  ديني  مبتني  بر عقل  و علم  مي باشد كه  قادراست  امور اجتماعي  جامعه  مسلمانان  را سامان  بخشد.
آيت الله  مدرسي  در اين  بيانيه  با اشاره  با ايام  سوگواري  سالار شهيدان حضرت  امام  حسين (ع )خاطر نشان  كرده است : امام  حسين (ع )چراغ  فروزان  هدايت ، وارث  پيامبران  و حجت  خدا بر روي  زمين  است  و راه  و خط سرخ  حسيني  هرگز به محاق  فراموشي  سپرده  نخواهد شد.
خاوير سولانا حملات  تروريستي  در عراق  را به  شدت  محكوم  كرد
خاوير سولانا رئيس  بخش  سياست  خارجي  و امنيت  اتحاديه  اروپا با محكوم كردن  انفجارهاي  كربلا و كاظمين  و نيز حمله  تروريستي  در شهركويته  پاكستان  گفت : اين  حوادث  تروريستي  وي  را دچار ضربه  روحي  شديد(شوكه )كرده  است .
به  گزارش  ايرنا از بروكسل ، مسئول  سياست  خارجي  و امنيت  اتحاديه  اروپادر بيانيه اي  كه  درباره  حملات  تروريستي  در عراق  و پاكستان  منتشركرد، همچنين  خاطرنشان  ساخت:  گزارش  اين  اقدام هاي  فجيع  و خشونت  باركه  روز عاشورا باعث  به  راه  افتادن  حمام  خون  در شهرهاي  مقدس  شيعيان  درعراق  و شهر كويته  پاكستان  شده  و تعداد زيادي  از زائران  عراقي  و سايركشورها و نيز گروهي  از مردم  پاكستان  را كشته  وي  را دچار ضربه  روحي  كرده است .
سولانا در اين  بيانيه  با خانواده هاي  قربانيان  اين  حادثه  ابراز همدردي كرد و به  بازماندگان  زائران  شيعه  و عزاداران  پاكستاني  تسليت  گفته  است .