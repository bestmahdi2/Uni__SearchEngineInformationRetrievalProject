رئيس جمهوري در مراسم افتتاح 5 طرح پتروشيمي:
درآمد توليد محصولات پتروشيمي كشور به 3 ميليارد دلار افزايش يابد
گروه اقتصادي: در مراسمي با حضور سيد محمد خاتمي  رئيس  جمهوري 5 طرح پتروشيمي در منطقه ويژه اقتصادي پتروشيمي و بندر امام به بهره برداري رسمي رسيد.
رئيس جمهوري در مراسم افتتاح اين طرح ها گفت: آنچه در اين منطقه رخ مي دهد به حق يك واقعه بزرگ در حيات اقتصادي و صنعتي كشور است.
در آغاز برنامه سوم ارزش كل توليدات پتروشيمي كشور يك ميليارد دلار بود كه امروز اين ميزان به 2 ميليارد دلار رسيده است.
وي اظهار اميدواري كرد كه ميزان توليد محصولات پتروشيمي كشور در پايان خدمت دولت كنوني به 3 ميليارد دلار افزايش يابد.
شركتهاي  پتروشيمي خوزستان ، پتروشيمي  فن آوران ، پتروشيمي  فجر، طرح  ام تي بي پتروشيمي  بندرامام (ره )و اسكله  صادراتي  ويژه  اقتصادي  پتروشيمي ، طرحهايي  است  كه  همزمان  باسفر آقاي  خاتمي به  استان  خوزستان ، به  بهره برداري  مي رسد.
پليمرهاي  مهندسي  از محصولات  شركتهاي  توليدي  پتروشيمي خوزستان  است .
عمليات  اجرايي  اين  پروژه  در سال  1377 آغاز شده  و طبق  برنامه  زمان  بندي شده  به  بهره برداري  رسيده  است .
ميزان  سرمايه گذاري  دراين  طرح ، 600 ميليارد ريال  و 190ميليون  دلاراست .
پتروشيمي فن آوران  نيز توليد منواكسيد كربن  و اسيد استيك  را از سال 1380 شروع  كرده  و با پيشرفت  فيزيكي  چشمگير، زودتر از موعد زمان  بندي  شده به  بهره برداري  رسيده  و افتتاح  خواهد شد.
470 ميليارد ريال  و 134 ميليون دلار سرمايه گذاري  اين  طرح  است .
طرح  ام تي بي يكي  ديگر از طرحهاي  مهم  پتروشيمي بندر امام (ره )است  كه  باتوليد سالانه  500 هزار تن  ام تي بي در اين  روز افتتاح  خواهد شد.
352 ميليارد ريال  و 142 ميليون  دلار هزينه  سرمايه گذاري  اين  طرح  است .
پتروشيمي فجر نخستين  واحد يوتيليتي  متمركز درصنايع  پتروشيمي كشور است و سرويس هاي  جانبي  ساير مجتمع هاي  منطقه  را بصورت  متمركز پوشش  مي دهد.
1190ميليارد ريال  و 310 ميليون  دلار سرمايه گذاري  اين  طرح  است .
همچنين  به  منظور تسهيل  در امر صادرات  محصولات  توليدي  اين  مجتمع ها، ساخت  اسكله  صادراتي  منطقه  ويژه  اقتصادي  پتروشيمي از سال  1379 در مرحله اجرا قرار گرفت  كه  همزمان  با ساير طرحها توسط آقاي  خاتمي افتتاح  خواهدشد.
اين  اسكله  روزانه  ظرفيت  5/ 2 تن  تخليه  و بارگيري  محصولات  مايع  را دارد.
150 ميليارد ريال  و 5/ 3 ميليون  دلار سرمايه گذاري  در اين  طرح  است .