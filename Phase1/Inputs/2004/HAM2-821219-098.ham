ديدار اعضاي علمي همايش جهاني استاد شهيد مطهري با مقام معظم رهبري
تهران - خبرگزاري جمهوري اسلامي: حضرت  آيت  الله  خامنه اي  رهبر معظم  انقلاب  اسلامي  ديروز در ديدار اعضاي  علمي همايش  جهاني  استاد شهيد مرتضي  مطهري (حكمت  مطهر)با اشاره  به نقش  و جايگاه  اين  شهيد بزرگوار در جريان  فكر اسلامي و روشنفكري  اسلامي در كشور تاكيد كردند: در بررسي  شخصيت  و انديشه  شهيد مطهري  بايد ضمن  تبيين جايگاه  ايشان  در دهه هاي  چهل  و پنجاه  در مواجهه  متقن  علمي با افكار وارداتي  شرقي  و غربي  زمينه ها و راههاي  استمرار انديشه هاي  شهيد مطهري بعنوان  مبناي  مواجهه  علمي با افكار وارداتي  جديد و دستيابي  به  نوآوري هاي  علمي  در عرصه  معارف  ديني  مورد توجه  ويژه  قرار گيرد.
مقام  معظم  رهبري  اقدام  صدا و سيما براي  تجليل  از شهيد آيت  الله  مطهري  را اقدامي  ارزشمند دانستند و در تبيين  جايگاه  ايشان  در محيط فكري  قبل  از پيروزي  انقلاب  اسلامي  افزودند: شهيد مطهري  با ايمان ، علم  و اعتماد به  نفس والاي  خود و همچنين  ادب  و انصاف  علمي در آن  سالها شجاعانه  وارد ميدان  شد و با يك  مواجهه  صحيح  و علمي در مقابل  تفكرات  ماركسيستي  و ليبراليستي ، توانست  چهره  روشن  و نابي  را از تفكرات  اسلامي ارائه  دهد و جريان  روشنفكري  اسلامي  صحيحي  را پايه گذاري  نمايد كه  در واقع  مبناي  بخش  عمده اي  از جريان فكري  انقلاب  اسلامي شد.
ايشان  با تاكيد بر اينكه  شهيد مطهري  در آن زمان  مأمن  جوانان  طالب  و تشنه  فكر ناب  اسلامي  بود و به  رغم  جلسات  كوچك ، تاثيرگذاري  فراواني  برجاي  گذاشت ، خاطرنشان  كردند: با توجه  به  پشتوانه  عظيم  فكري  و فرهنگي  كه  اكنون در كشور وجود دارد بايد مبناي  روشنفكري  اسلامي  شهيد مطهري  و روش  ايشان  در مصاف  با افكار وارداتي ، مورد استفاده  قرار گيرد زيرا كشور در دهه هاي  آينده  بيش  از پيش  به امثال  شهيد مطهري  نياز دارد.
حضرت  آيت  الله  خامنه اي  همچنين  بر لزوم  توجه  ويژه  به  آثار شهيد مطهري  و معرفي  آنها تاكيدكردند و افزودند: بايد با برنامه ريزي ، زمينه اي  فراهم شود كه  طلاب ، دانشجويان  و نسل  جوان  دوره  كتاب هاي  شهيد مطهري  را مطالعه  نمايند.
در ابتداي  اين  ديدار آقاي  لاريجاني ، رئيس  سازمان  صدا و سيما در سخناني با اشاره  به  برنامه ريزي  اين  سازمان  براي  معرفي  شخصيت هاي  علمي ، فرهنگي  و اسلامي  كشور در قالب هاي  مختلف  گفت : همايش  جهاني  استاد مطهري  تحت  عنوان حكمت  مطهر در ادامه  همايش هاي  گذشته  صدا و سيما براي  معرفي  مفاخر علمي  و ديني  برگزار مي شود.
وي  افزود: در اين  همايش  رئوس  انديشه هاي  استاد مطهري  ازجمله  دين ، آزادي  و آزاد انديشي  ديني ، زن  و حقوق  زنان  در اديان ، گفت وگوي  اديان ، نوآوري هاي  فكري  و فلسفي  و انديشه  شناسي  استاد مورد بررسي  قرار خواهد گرفت .لاريجاني  با اشاره  به  ارسال  بيش  از ششصد مقاله  علمي از داخل  و يكصد مقاله  از خارج  كشور به  دبيرخانه  همايش  افزود: همزمان  با برپايي  اين  همايش ، سمينارهايي  در لبنان  و انگليس  برگزار و نشستي  در قم  و جشنواره  دانشجويي نيز در پنج  دانشگاه  و موسسه  علمي برپا خواهد شد.