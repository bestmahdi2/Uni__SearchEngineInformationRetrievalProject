تمام كارخانه ها سيستم تصفيه فاضلاب دارند
رئيس سازمان حفاظت محيط زيست، گفت: تمام كارخانه هاي سطح كشور سيستم تصفيه فاضلاب دارند و تجهيز آنها به اين سيستم از وظايف قطعي آنها محسوب مي شود.دكتر معصومه ابتكار، رئيس سازمان حفاظت محيط زيست در گفت وگو با «ايلنا» گفت: اگر كارخانه هاي مختلف سطح كشور به سيستم تصفيه فاضلاب مجهز نباشند مشكل دارند و بايد به اين مشكل رسيدگي شود.وي افزود: وظيفه تمام صنايع است كه پسماندها و مواد زائد خود را تخليه كنند و مطابق با استانداردهاي سازمان حفاظت  محيط زيست عمل كنند.ابتكار درخصوص هزينه سيستم تصفيه فاضلاب تصريح كرد: اين هزينه به عهده خود كارخانه ها ست و ميزان آن بستگي به ميزان پساب و فعاليت هايشان دارد.به گفته وي كارخانه هايي كه سيستم تصفيه فاضلاب ندارند جريمه مي شوند و با آنها برخورد قانوني صورت مي گيرد.