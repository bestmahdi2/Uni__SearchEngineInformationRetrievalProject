با بهره برداري از 3 بزرگراه آغاز مي شود
روانسازي تردد خودروها در جنوب، شرق و شمال تهران
32 طرح عمراني و فرهنگي در شمال تهران به بهره برداري رسيد
در چهارمين مرحله افتتاح پروژه هاي شهري شهرداري منطقه يك 32 طرح عمراني، ترافيكي، فرهنگي و فضاي سبز طي مراسمي با حضور رئيس و اعضاي شوراي اسلامي شهر و مديران شهري به بهره برداري  رسيد.
رئيس  شوراي  اسلامي شهر تهران  اعلام  كرد: براساس  مصوبه  اين  شورا، تراكم  براي  ساخت  وساز واحدهاي  مسكوني  در زمينهاي  با كاربري  باغات  افزايش  يافت .
مهندس  مهدي  چمران  ديروز در مراسم  گشايش  طرح هاي  عمراني  شهرداري منطقه   يك گفت : اين  تصميم  براي  جلوگيري  از قطع  درختان  و توسعه  فضاي  سبز اتخاذ شده  است . وي  افزود: قبل  از اين  مصوبه ، در زمينهاي  با كاربري  باغات  فقط به ميزان  سطح  اشغال ، ساخت  و ساز مجاز بود درحاليكه  براساس  اين  مصوبه  مالكين  باغات  مي توانند به  ميزان  سطح  اشغال ، به  همان  اندازه  كاربري مسكوني ، تراكم  دريافت  كنند و در چند طبقه  ساخت  و ساز نمايند.
گروه شهري: بخش هايي از سه بزرگراه صياد شيرازي، امام علي(ع)و نواب از امروز به شبكه درون شهري تهران متصل مي شود.
به گزارش خبرنگار ما، به منظور تسهيل در آمدوشد شهروندان، بخش هاي جديدالاحداث سه بزرگراه درون شهري شامل بزرگراه صياد شيرازي، امام علي(ع)(دارآباد سابق)و نواب، از امروز طي مراسمي با حضور مديران شهري تهران گشايش مي يابد.
با بهره برداري از بزرگراه صياد شيرازي حدفاصل خيابان مغان - بزرگراه شهيد بابايي و تحقق اين مهم تأثير جدي در روان سازي ترافيك مناطق شمالي شهر تهران برجاي خواهد گذاشت.



اين گزارش مي افزايد: همچنين قطعه ديگري از بزرگراه امام علي(ع)افتتاح شده و شهروندان خواهند توانست در بخش شرقي تهران به راحتي و با صرف زماني كم، سفرهاي درون شهري خود را انجام دهند.
خبرنگار ما مي نويسد: ادامه بزرگراه نواب(شاخه شرقي پادگان قلعه مرغي)نيز سي ام بهمن ماه جاري به روي شهروندان باز مي شود و بدين ترتيب دسترسي شهروندان به فرودگاه بين المللي امام خميني آسان مي شود.
شهرداري منطقه 4 تهران، ديروز از گشوده شدن گره هاي ترافيكي بزرگراه صياد شيرازي و بابايي خبر داد.




براساس اين خبر، تكميل شبكه بزرگراهي شهر تهران به دليل آثار و پيامدهاي مثبت بسيار، در فهرست سياست ها و برنامه هاي راهبردي و اولويت دار مديريت شهري تهران قرار گرفته است. شهرداري تهران درصدد است همراه با ساخت تقاطع هاي غيرهمسطح و بهره برداري از شبكه بزرگراهي درون شهري، از سنگيني ترافيك هاي حاكم بر معابر عمومي بكاهد. اين مهم از زماني در دستور كار حوزه معاونت فني و عمراني شهرداري قرار گرفت كه به رغم تلاش مديريت شهري در ساخت اتوبان هاي درون شهري از يكسو و سرازير شدن خودروها به درون شبكه عبوري، شهروندان در طول شبانه روز با ترافيك سنگين روبه رو هستند.
البته مديريت شهر تهران از جمله حوزه معاونت حمل و نقل و ترافيك به ياري حوزه فني و عمراني آمده و در تلاش است با اعمال مديريت تقاضاي سفر، از حجم ترافيك حاكم بر معابر عمومي بكاهد. به هر روي ساخت بزرگراه هاي درون شهري به عنوان يكي از فاكتورهاي مهم و اثرگذار در مديريت ترافيك به شمار مي آيد.
در چهارمين مرحله افتتاح پروژه هاي شهري شهرداري منطقه يك 32 طرح عمراني، ترافيكي، فرهنگي و فضاي سبز طي مراسمي با حضور رئيس و اعضاي شوراي اسلامي شهر و مديران شهري به بهره برداري  رسيد.
رئيس  شوراي  اسلامي شهر تهران  اعلام  كرد: براساس  مصوبه  اين  شورا، تراكم  براي  ساخت  وساز واحدهاي  مسكوني  در زمينهاي  با كاربري  باغات  افزايش  يافت .
مهندس  مهدي  چمران  ديروز در مراسم  گشايش  طرح هاي  عمراني  شهرداري منطقه   يك گفت : اين  تصميم  براي  جلوگيري  از قطع  درختان  و توسعه  فضاي  سبز اتخاذ شده  است .
وي  افزود: قبل  از اين  مصوبه ، در زمينهاي  با كاربري  باغات  فقط به ميزان  سطح  اشغال ، ساخت  و ساز مجاز بود درحاليكه  براساس  اين  مصوبه  مالكين  باغات  مي توانند به  ميزان  سطح  اشغال ، به  همان  اندازه  كاربري مسكوني ، تراكم  دريافت  كنند و در چند طبقه  ساخت  و ساز نمايند.
وي  تصريح  كرد: قبلا اگر باغي  هزار متر مربع  بود، مالك  فقط مي توانست  300 متر آن  را ساخت  وساز كند و تراكمي كه  به  زمين  با كاربري  مسكوني  درهمان  منطقه  مي دادند به  باغات  تعلق  نمي گرفت .
وي  افزود: به  اين  دليل  مردم  براي  تبديل  باغات  به  مسكوني  اقدام  به  قطع درختان  مي كردند كه  با اين  مصوبه  جديد اين  مشكل  حل  شده  است .
چمران    گفت : اگر فردي  كه  زمين  باكاربري  مسكوني  دارد، در بيشترآن  درخت  بكارد و آنرا به  باغ  تبديل  كند، شهرداري  تراكم  تشويقي  به  مالك  براي  ساخت  واحدهاي  مسكوني  مي دهد.
وي  تصريح  كرد: مردم  مي توانند از اين  طرح  استفاده  كنند و فضاي  سبزمحله   خودشان  را توسعه  دهند.
دكتر محمد رضا بمانيان شهردار منطقه يك تهران گفت:اين طرحها به منظور بهسازي و ساماندهي شبكه ارتباطي درون شهري و تسهيل و تسريع در تردد شهروندان و افزايش سرانه هاي فضاي سبز در شمال تهران اجرا
شده است.
وي افزود: از جمله طرحهاي اجرا شده در زمينه طرحهاي ساماندهي شهري مي توان به طرح تعريض و بهسازي خيابان نجابت جو و فاز اول خيابانهاي شهيد باهنر و دركه، احداث كتابخانه دارآباد، اجراي سه مورد ديوار حايل سنگي و فاز اول شبكه لوله گذاري و آبرساني در سطح منطقه اشاره كرد.
همچنين به منظور افزايش سرانه هاي فضاي سبز احداث بوستانهاي كوهسار، ريحان، آجودانيه، باغ شاطر، امين، نگين و... به اتمام رسيده است.
وي افزود: در راستاي اجراي طرحهاي اصلاح هندسي و ايمن سازي معابر منطقه نيز طرح اصلاح هندسي تقاطع هاي پاسداران - دستواره - نارنجستان يكم، بلوار دانشجو - ياسمن هفت - عدالت، بلوار كاوه - روشنايي و تقاطع اعجازي - بهزادي، ايمن سازي حد فاصل ميادين دربند و سربند، احداث سه پهلوگاه ايستگاه اتوبوس در خيابان دربند، احداث دور برگردان و پياده روسازي بزرگراه چمران و... انجام شده است.
به گفته بمانيان با بهره برداري از پروژه هاي ياد شده، در سال جاري مجموعا 82 طرح شهري توسط شهرداري منطقه يك احداث شده است.به گزارش روابط عمومي شهرداري منطقه يك،همچنين معاون خدمات شهري شهرداري تهران گفت: باغات شميران از بين رفته است و به جاي درخت تير آهن كاشته شده است. مهندس محمدي زاده افزود:سياست هاي نابخردانه و غير كارشناسي براي تهران اتخاذ شده بود كه ضربه فراواني به اين شهر وارد كرده است.