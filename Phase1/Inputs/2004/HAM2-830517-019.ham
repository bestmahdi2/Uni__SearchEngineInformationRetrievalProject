دانشگاه علم و صنعت ايران
تاريخچه: دانشگاه علم و صنعت ايران در زميني به مساحت 420 هزار متر مربع در شمال شرقي شهر تهران واقع شده است. اين دانشگاه، هفتادو پنج سال سابقه فعاليت هاي آموزشي و پژوهشي دارد. هسته اوليه دانشگاه در سال 1308 با هدف ايجاد زمينه هاي لازم براي تحصيلات دوره عالي مهندسي در كشور، با نام هنر سراي عالي درخيابان 30 تير(قوام السلطنه سابق)تأسيس شد. در سال 1336 هنرسراي عالي با تغييراتي به محل فعلي دانشگاه صنعتي اميركبير(پلي تكنيك سابق)انتقال يافت و با عنوان انستيتو تكنولوژيك تهران(tit)با نام هنرسراي عالي فني، فعاليت خود را ادامه داد. از سال 1341 بار ديگر اين مؤسسه دستخوش تحولاتي گرديد و به مكان جديد در نارمك(محل كنوني دانشگاه علم و صنعت ايران)انتقال يافت و از اين زمان به بعد هدف اصلي در نظر گرفته شده براي آن تربيت دبير فني براي تأمين كادر هنرستان هاي صنعتي بود. در سال 1351 هنر سراي عالي به دانشكده علم و صنعت ايران تغير يافت و در نهايت همزمان با پيروزي انقلاب اسلامي در سال 1357 و با توجه به گسترش و تغييرات كيفي كارگاه هاي علمي و آموزشي از سوي وزارت علوم، تحقيقات و فناوري به دانشگاه علم و صنعت ايران تبديل گرديد.
در حال حاضر دانشگاه علم و صنعت ايران در بيش از 32 گرايش در مقاطع كارشناسي، 48 گرايش در مقطع كارشناسي ارشدو 28 گرايش در مقطع دكترا دانشجو مي پذيرد. اين دانشگاه داراي امكانات گسترده اي از قبيل كتابخانه مركزي و 17 كتابخانه اقماري مستقر در دانشكده ها و مراكز تحقيقاتي، مركز انتشارات، مركز كامپيوتر، مركز فناوري اطلاعات، كارگاه هاي صنعتي، آزمايشگاه هاي متعدد و مجهز آموزشي و پژوهشي و تخصصي و يازده مراكز تحقيقاتي است.
دانشكده ها و امكانات تحقيقاتي و مطالعاتي:
1- مركز تحقيقات سيمان
2- مركز تحقيقات مواد
3- مركز تحقيقات مواد نسوز
4- پژوهشكده مكانيك خودرو
5- مركز تحقيقات كامپوزيت ايران(مشترك با نهاد رياست جمهوري)
6- پژوهشكده سبز
7- پژوهشكده الكترونيك
8- مركز تحقيقات it(فناوري اطلاعات)
9- مركز تحقيقات معماري
10- مركز تحقيقات پژوهش كربن(مشترك با پژوهشگاه صنعت نفت)- در دست اقدام
11- انستيتو فيزيك كاربردي
در دانشگاه علم و صنعت ايران علاوه بر وجود سه گروه مستقل آموزشي، فرهنگ و معارف اسلامي، زبان هاي خارجي و تربيت بدني، دو واحد اقماري در اراك و بهشهر و طرح توسعه دانشگاه در دماوند فعاليت مي كند.
اين دانشگاه داراي سيزده دانشكده شامل:
دانشكده مهندسي برق،  راه آهن، خودرو، رياضي، مهندسي شيمي، شيمي،  صنايع، عمران، مواد و متالورژي، مكانيك، كامپيوتر، معماري وشهرسازي، دانشكده فيزيك است.
تمامي اين سيزده دانشكده در سه مقطع كارشناسي، كارشناسي ارشد و دكترا دانشجو مي پذيرند. تعداد دانشجويان مقطع كارشناسي حدود 7 هزار دانشجو(به انضمام واحدهاي اقماري)در مقطع كارشناسي ارشد 1600 دانشجو و در مقطع دكترا 345 نفر دانشجو است. تعداد اعضاي هيأت علمي دانشگاه 360 نفر است كه از اين تعداد 23 نفر استاد، 67 نفر دانشيار،  201 نفر استاديار 67 مربي و يك نفر مربي آموزشيار هستند. كتابخانه مركزي دانشگاه با بناي حدود 2000 متر مربع در دو طبقه در شمال پرديس واقع وداراي چهار سالن مطالعه، با ظرفيت 400 نفر است كه همگام با 17 كتابخانه اقماري با برخورداري از نيروهاي متخصص فعاليت مي كند.
بالغ بر 120 هزار جلد كتاب در كتابخانه هاي دانشگاه موجود است و حدود 900 عنوان مجله علمي داخلي و بين المللي بطور مرتب براي اين كتابخانه ها تأمين مي شود.
بزرگترين بانك اطلاعاتي از منابع اسكن شده داخلي و خارجي در قالب سيستم كتابخانه ديجيتال در اين دانشگاه ايجاد شده و امكان اتصال با بيش از ده كتابخانه در مراكز دانشگاهي و پژوهشي فراهم است.
امكانات و خدمات دانشجويي:
مجموعه خوابگاهي دانشگاه شامل كوي بسيج دختران، كوي بسيج پسران، كوي بسيج دانشجويان متأهل، خوابگاه حكيميه، رشيديه، مجيديه، فرجام و جشنواره است.
- سرويس هاي اياب و ذهاب
- اداره بهداشت و مشاوره پزشكي
اداره بهداشت با شرايط بسيار آسان و تعرفه خدماتي اندك در امور تشخيص بيماري، تجويز دارو، خدمات فوريت هاي پزشكي، اعزام به مراكز درماني و برخي خدمات پزشكي فعاليت مي كند.
وام هاي دانشجويي
وام هاي دانشجويي از جمله وام تحصيلي، مسكن، وام هاي ضروري و ازدواج به دانشجويان پرداخت مي شود كه به حدود 60 درصد دانشجويان تعلق مي گيرد.
واحدهاي صنفي
مراكز خدماتي هستند كه با تعرفه دانشجويي به ارائه خدمات خاص به دانشجويان مي پردازند. واحدهاي صنفي دانشگاه عبارتند از: كفاشي، خشكشويي، آرايشگاه مردانه، عكاسي، نانوايي، كافه تريا، عكاسي، صحافي، تايپ،  تعاوني مصرف و فروشگاه دانشجويي.
امور تغذيه
اين واحد مسئوليت تنظيم امور تهيه مواد اوليه، طبخ غذا، توزيع غذا، و ارائه خدمات بهداشت تغذيه را دارد.
فوق برنامه
كانون هاي مختلف دانشجويي شامل كانون نجوم، فلسفه، فيلم، شعر و ادب، موسيقي و قرآن، هنرهاي تجسمي و... در دانشگاه بيشترين مخاطبان و علاقمندان را دارند.
امكانات ورزشي
استاديوم ورزشي: 20 هزار نفري فوتبال، تنيس، پيست دووميداني تارتان سالن هاي ورزشي: واليبال، بسكتبال، هندبال، بدنسازي، كشتي،  تيراندازي، بدمينتون، شمشيربازي، ديوار سنگ نوردي.