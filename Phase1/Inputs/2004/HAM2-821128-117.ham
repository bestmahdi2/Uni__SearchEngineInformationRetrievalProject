سخنگوي واقعي فدراسيون كشتي كيست؟
گروه ورزشي: وقتي قرار باشد هر شخص مسئولي خارج از محدوده اختياراتش سخني بگويد نتيجه اين مي شود كه كيفيت كارها پائين مي آيد و نتيجه تمامي زحمات هدر مي رود.
اين همه تلاش مي شود تا بر اساس معيارهاي مشخصي كه فدراسيون كشتي آن را مورد توجه قرارداده است حضور صاحبنامان در جام تختي مايه رونق و اعتبار اين جام شود كه ناگهان افرادي غير مسئول در اين فدراسيون بدون آنكه از عاقبت گفته هاي خود با خبر باشند اعلام مي كنند كه جام تختي ملاك حضور و انتخاب در تيم ملي نيست( پيش از اين فدراسيون كشتي رسما اعلام كرده بود كه رقابت هاي جام تختي مرحله اول پيكارهاي انتخابي تيم ملي است)و همين يك جمله كافي است كه حرفه اي ترهاي كشتي در يك چرخش ناگهاني به اين جام پشت كنند و مهم تر اينكه پشت سر هم آسيب ببينند!
اين دسته از كشتي گيران خطاكار و مقصرنيستند. گناه اصلي به گردن كساني است كه خود ناآگاهانه و ناشيانه برنامه ريزي هايشان را جدي نمي گيرند و يا آنكه جديتي بر انجام صحيح و دقيق آن ندارند. و گناه بزرگ تر اينكه هيچكس به درستي نمي داند سخنگوي واقعي فدراسيون كشتي كيست.
در پي كناره گيري ملي پوشاني نظير عليرضا دبير، عليرضا حيدري و عليرضا رضايي ديروز محمد طلايي هم اعلام كرد كه به علت بيماري نمي تواند در جام تختي كشتي بگيرد!
خدا را شكر كه فدراسيون كشتي با ميدان دادن به كشتي گيران جوان در جام تختي طرح پشتوانه سازي تيم هاي ملي را در اين جام دنبال مي كند،  كه اگر اين نبود اين همه تبليغات و تعريف ها به يكباره تلف مي شد.