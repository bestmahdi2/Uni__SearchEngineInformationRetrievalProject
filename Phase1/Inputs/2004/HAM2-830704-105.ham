ديدار وزيران خارجه آمريكا و ليبي در حاشيه مجمع عمومي سازمان ملل
كالين پاول در گفت وگوي پيش بيني شده اش با همتاي ليبيايي خود، از تصميم طرابلس در دست كشيدن از برنامه هاي سلاح هاي هسته يي اش تقدير كرد اما بار ديگر بر نگراني هاي آمريكا از تروريسم تاكيد نمود.به گزارش خبرگزاري دانشجويان ايران به نقل از خبرگزاري فرانسه، در بلندپايه ترين تماس ها ميان دو كشور پس از 35 سال، كالين پاول، وزير امور خارجه  آمريكا ديداري رو در رو را با عبدالرحمان شلقم، همتاي ليبيايي خود در حاشيه  مجمع عمومي سازمان ملل متحد برگزار كرد.
پاول و شلقم در حالي كه به سوي خبرنگاران لبخند مي زدند، دست يكديگر را فشردند و به گفت وگو نشستند اما هيچكدام حاضر به اظهار نظر در اين رابطه نشدند.
پاول به شلقم گفت كه تصميم معمر قذافي، رهبر ليبي در ماه دسامبر مبني بر ترك برنامه هاي تسليحات شيميايي، ميكروبي و هسته اي و قبول پرداخت خسارت به خانواده  قربانيان انفجار لاكربي، اقدامي قابل تقدير بوده است.
يك مقام عالي رتبه  آگاه از اين مذاكرات گفت، پاول در اين ديدار تاكيد كرد: تصميم ليبي در كنار گذاشتن تسليحات كشتار جمعي اش و تاكيد علني رهبر اين كشور در اينكه سلاح هاي كشتار جمعي منبع اصلي ناامني در جهان است، گامي مثبت و مثال مثبتي در اين راستا ارزيابي مي شود.