آسپرين و بيماري قلبي
ميليون ها نفر در سراسر دنيا بنابر تجويز و يا حتي عدم تجويز پزشك خود، براي كاهش خطر حمله قلبي و سكته مغزي آسپرين مصرف مي كنند زيرا اين دارو به رغم عوارض خاص خود مانع لخته شدن خون شده كه مي تواند در افراد مستعد باعث كاهش خطر سكته هاي قلبي و مغزي شود. تازه ترين مطالعات پزشكان فرانسوي نشان مي دهد كه قطع ناگهاني آسپرين براي بيماران قلبي خطرناك است. اين دانشمندان اعلام كردند كه قطع ناگهاني آسپرين در يك هفته در 51 بيمار با بروز حملات قلبي يا عوارض شديدي همچون درد غيرقابل كنترل قفسه سينه همراه بوده است. به بيماران توصيه مي شود كه سرخود آسپرين مصرف نكنند و اگر بنابر تجويز پزشك از اين دارو استفاده مي شود بدون مشورت پزشك آن را قطع نكنند.