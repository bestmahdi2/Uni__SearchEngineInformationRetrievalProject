دستگيري قاتل در ايرانشهر
گروه حوادث: مأموران نيروي انتظامي شهرستان ايرانشهر عصر روز سه شنبه هفته جاري در حال گشت زني در سطح شهر به يك موتورسوار مشكوك شدند.
دستور توقف به موتورسوار داده شد. مرد جوان براي پاسخگويي به مأموران ايستاد و در نهايت جوابهاي ضد و نقيضي كه به مأموران داد موجب شد او را براي انجام تحقيقات بيشتر به اداره آگاهي آن شهرستان انتقال دادند.
مرد موتورسوار در جريان بازجويي ها راز يك جنايت را فاش كرد.
متهم به افسر پرونده گفت: «چندي پيش به دليل اختلافات خانوادگي مرتكب قتل خواهرم شده ام.»
با روشن شدن اين مطلب تحقيقات پليسي ابعاد تازه اي به خود گرفت.
متهم در خصوص قتل خواهرش تحت بازجويي است و تحقيقات قضايي، پليسي از وي ادامه خواهد يافت.