قابل توجه دارندگان حساب هاي قرض الحسنه
انتخاب برندگان جوايز كاملا ً تصادفي است
اعطاي جايزه از سوي بانك ها به دارندگان حساب هاي قرض الحسنه باعث شده تمايل مردم به افتتاح اين گونه حساب در ميان بانك ها افزايش يابد.
در همين ارتباط اين شبهه ميان مردم وجود دارد كه اعطاي اين جوايز از پيش تعيين شده و عملا ً امكان برنده شدن براي برخي افراد در اين گونه حساب ها وجود ندارد.
در اين ارتباط يك شهروند تهراني به خبرنگار ما گفت: حدود 6 سال است كه در حساب قرض الحسنه يكي از بانك هاي دولتي حساب دارم ولي تاكنون حتي يك ريال هم برنده نشده ام.
خانم مقيمي افزود: در چنين شرايطي معتقدم همه حساب ها در قرعه كشي شركت داده نمي شوند.
وي معتقد است: چطور ممكن است حسابي 6 سال در قرعه كشي باشد ولي يك دفعه هم برنده نشود.
در همين ارتباط يك نماينده شوراي عالي بانك ها گفت: برندگان جوايز قرعه كشي حساب هاي قرض الحسنه براساس امتياز و شماره حساب شركت كنندگان تعيين مي شود و برگزاركنندگان در زمان مراسم هيچ يك از افراد دارنده حساب را نمي شناسند.
ناصر افشار گفت: از آنجا كه سپرده هاي قرض الحسنه صرف اعطاي تسهيلا ت به بخش هاي مختلف اقتصادي مولد و يا هزينه هاي ازدواج و درمان مي شود داراي اجر اخروي بوده و تمامي افراد داراي سپرده قرض الحسنه برنده محسوب مي شوند.
وي افزود: اعطاي جوايز به برندگان قرعه كشي تنها براي تشويق و ترغيب افراد و گسترش فرهنگ سپرده گذاري در بانك ها برگزار مي شود.
به گفته اين نماينده شوراي عالي بانكها، براساس مصوبه شوراي پول و اعتبار هيأت ناظر مركب از نمايندگان دادستان كل كشور، وزارت امور اقتصادي و دارايي، شوراي عالي بانكها و بانك مركزي و يكي از اعضاي بانك بر تمامي مراحل اعطاي جوايز و انتخاب برندگان براساس قرعه كشي نظارت دارند.
وي به « مهر» گفت: اين نظارت طي جلسات هماهنگي و با بررسي مدارك و مستندات مربوط به جوايز و نيز اطمينان از تأمين جوايز، نحوه برگزاري قرعه كشي و اهداي جوايز محقق مي شود.
وي افزود: قرعه كشي ها براساس امتياز افراد انجام مي شود به طوري كه هر 50 هزار ريال در هر روز يك امتياز محسوب شده، مشروط بر اين كه حساب براي سه ماه متوالي بايد نزد بانك حفظ شود و چنانچه در روز قرعه كشي نيز حساب مسدود شود، جايزه به فرد تعلق نمي گيرد.
وي قرعه كشي را كاملا ً تصادفي عنوان كرد و افزود: اگرچه قرعه كشي براساس امتياز دارندگان حساب انجام مي شود اما تمامي افراد داراي شرايط يكسان هستند به طوري كه ديده شده افرادي تنها با داشتن حداقل موجودي حساب، بزرگترين جايزه را نصيب خود كرده اند و البته كساني كه منابع بيشتري در بانك داشته باشند از شانس و اقبال بالاتري برخوردارند.
به گفته وي، از آنجاكه فرصت براي تعيين امتياز توسط گوي و گردونه اجازه استخراج تمامي امتيازات را نمي دهد، جايزه اول توسط گوي و گردونه تعيين شده و با افزودن عدد گام(تقسيم كل امتيازات بر تعداد هر رديف از جوايز)ليست برندگان به صورت تصادفي از طريق رايانه استخراج مي شود.