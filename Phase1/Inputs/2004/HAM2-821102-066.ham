6 فيلم ديگر در بخش مسابقه جشنواره فيلم فجر
روابط عمومي بيست و دومين جشنواره بين المللي فيلم فجر اعلام كرد: شش فيلم بلند ايراني ديگر به بخش مسابقه سينماي ايران و خارج از مسابقه بيست و دومين جشنواره بين المللي فيلم فجر راه يافت.
فيلم هاي ذكر شده از سوي هيات انتخاب به اين شرح است:1. باج خور(فرزاد مؤتمن)2. عروس افغان(ابوالقاسم طالبي)3. صبحانه براي دو نفر(مهدي صباغ زاده )4. شكلات (افشين شركت)5. سربازهاي جمعه(مسعود كيميايي)6. كودكانه( مسعود كرامتي)7. قناري( جواد اردكاني)8. شب آفتابي(بهزاد بهزادپور)9. شاه خاموش( همايون شهنواز)در مجموع 29 فيلم بلند براي بخش مسابقه ايران و فيلم شاه خاموش براي بخش خارج از مسابقه انتخاب شدند.
هيأت انتخاب پاسخ مي دهد
روز گذشته، داوران بخش مسابقه سينماي ايران اعلام شدند و كار هيأت انتخاب نيز به پايان رسيد.
به گزارش ايسنا، پس از اقدام به انصراف و اعتراض تعدادي از كارگردانان، نسبت به حذف و انتخاب هاي صورت گرفته درباره نحوه انتخاب فيلم ها، سخنگوي هيأت انتخاب جشنواره فيلم فجر به همراه تعدادي از اعضا، طي نشستي خبري به سئوالات خبرنگاران پاسخ خواهند داد.
پي گيري ها جهت دريافت زمان و ساعت دقيق اين نشست خبري به جايي نرسيد اما به نظر مي رسد زمان اين نشست در اوايل هفته آينده باشد.
اعضاي هيأت انتخاب عبارتند از: جعفر صانعي مقدم(مدير كل اداره نظارت و ارزشيابي)، مجتبي اقدامي(معاونت فرهنگي بنياد سينمايي فارابي)، محمد ابراهيم صلواتي فرد(قائم مقام معاونت سينمايي)، يدالله صمدي(كارگردان)،جواد طوسي(منتقد)، مجتبي مشيري(رئيس مركز فرهنگي و هنري صبا)، هارون يشايايي(تهيه كننده).
«جايي براي زندگي» نمي رسد
فيلم  سينمايي  «جايي  براي  زندگي » به  كارگرداني  «محمد بزرگ نيا» و تهيه كنندگي  «حسن  بشكوفه » و «سيما فيلم » به  دليل  مشكلات  تدوين  در جشنواره  فجر شركت  نمي كند.
«بشكوفه » تهيه كننده  اين  فيلم   به ايرنا گفت : فيلم  جايي  براي  زندگي  به  دليل  مشكلات  پيش  آمده  در زمان  تدوين  و آماده  نشدن  موسيقي  فيلم  به  جشنواره  فجر امسال  نمي رسد.
اين  فيلم  با مضموني  جنگي ، داستان  خانواده  بزرگ  «عيدي  محمد» است  كه  با شروع  جنگ  از هم  مي پاشد و براي  هريك  از اعضاي  خانواده  سرنوشتي  رقم  مي خورد.
«عزت الله  انتظامي »، «هديه  تهراني »، «آتيلا پسياني »، «هانيه  توسلي »،«فردوس  كاوياني » و «ولي الله  شيراندامي » در فيلم  جايي  براي  زندگي  نقش آفريني  كردند.
تهيه كننده  فيلم  «جايي  براي  زندگي » توضيح  داد: مراحل  فني  فيلم  اوائل سال  آينده  پايان  مي يابد و فيلم  براي  حضور در رويدادها و مجامع  داخلي  و خارجي  آماده  مي شود.
بشكوفه  خاطرنشان  كرد: «بزرگ نيا» به  دليل  نرسيدن  فيلمش  به  جشنواره ، حضور در هيأت  داوران  بخش  مسابقه  اين  رويداد را پذيرفته  است .
«محمد بزرگ نيا»، «ابوالحسن  داودي »، «محمد داودي »، «مجتبي  راعي »،«مهدي  شجاعي »، «مينو فرشچي » و «علي  نصيريان » داوري  فيلمهاي  بخش  مسابقه سينماي  ايران  را بر عهده  دارند.
بيست  و دومين  جشنواره  بين المللي  فيلم  فجر از 12 تا 22 بهمن ماه  برگزار مي شود.
«پنج» كيارستمي در جشنواره جشنواره ها
فيلم  شصت  و چهار دقيقه اي  «پنج : تقديم  به  ازو» تازه ترين  تجربه عباس  كيارستمي در بخش  جشنواره  جشنواره  هاي  فيلم  هاي  فجر به  نمايش  درمي آيد.
به  گزارش  روابط عمومي بيست  و پنجمين  جشنواره  بين المللي  فيلم  فجر اين  فيلم  كه  به  شكل  ديجيتالي  تصويربرداري  شده  يكي  از بديع ترين نمونه  هاي  سينماي  تجربه  گراست .
«پنج:  تقديم  به  ازو» ابتدا در جشنواره  فيلم  هاي  آسيايي  ان.اچ.كي نمايش داده  شد و امسال  در نخستين  نمايش  داخلي ، در جشنواره  فيلم  فجر،نمايش  داده  مي شود.
اين  فيلم ، تصاويري  از طبيعت ، مرداب ، ماه  و غيره  را به  شكلي  تازه و نو به  نمايش  مي گذارد.
« عنصر نامطلوب» در نمايش هاي ويژه
عنصر نامطلوب  ساخته  اليور استون  در بخش  نمايش  هاي  ويژه  آثار مستند جشنواره  بين المللي  فيلم  فجر به  نمايش  در مي آيد.
به  گزارش  روابط عمومي بيست  و دومين  جشنواره  بين المللي  فيلم  فجر، استون  در اين  فيلم  روايتي  ديگري  از رويارويي  مردم  مظلوم  فلسطين  با نيروهاي  اشغالگر به  تصوير مي كشد.
اين  فيلم  كه  محصول  آمريكا، اسپانيا و فرانسه  و در سال  2003 توليد شده  است ، رهبران  هر دو جناح  درگير در مسئله  فلسطين  را مورد خطاب قرار مي دهد و ديدگاه  هاي  هر كدام  از آنها به  تصوير كشيده  مي شود.
گفتني  است  اليور استون  همواره  در جست  و جوي  مضامين  جديد براي  آثار خود بوده  و از آن جمله  مي توان  به  فيلم  مستندي  كه  او در مورد كوبا و فيدل  كاسترو ساخته  است ،اشاره  كرد.
جي  اف  كي، نيكسون  و وال  استريت  از ديگر فيلم  هاي  مستند اليور استون  است .
جشنواره فيلم فجر در بندرعباس
نخستين بار در بندرعباس جشنواره بين المللي فيلم فجر همزمان با تهران برگزار مي شود.
قائم مقام مديركل فرهنگ و ارشاد اسلامي هرمزگان گفت: اين جشنواره از دوازدهم تا بيست و دوم بهمن ماه امسال با نمايش 10 فيلم ايراني اكران نشده و 10 فيلم خارجي در فرهنگسراي شهيد آويني و سالن كانون غدير آموزش و پرورش بندرعباس برگزار مي شود.