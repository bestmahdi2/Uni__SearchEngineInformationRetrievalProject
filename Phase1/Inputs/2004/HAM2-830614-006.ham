با دانشگاه ها
دانشگاه تكنولوژي كرتين
بخش مهندسي نفت دانشگاه تكنولوژي كرتين استراليا در ماه جولاي 1999 تأسيس شده و تركيب خاصي از تخصص هاي صنعتي و تحصيلات عالي را به صنعت نفت و گاز ارايه مي دهد.
كليه كارمندان تمام وقت و نيمه وقت كه در اين بخش از دانشگاه فعاليت مي كنند داراي سوابق درخشان تحصيلي و سال ها تجربه پرافتخار در صنعت نفت مي باشند و اين تركيب علم و تجربه، شرايط علمي لازم جهت بررسي و حل مشكلات واقعي صنعت نفت و گاز را به صورت حرفه اي امكان پذير مي سازد.بسياري از اعضاي هيأت علمي و آموزشي اين دانشگاه تجربه فعاليت هاي تحقيقاتي در سطح دكترا و در دروسي را دارا مي باشند كه زمينه را براي توسعه علوم مهندسي و محض فراهم مي سازد. برنامه آموزشي جامع در مقطع كارشناسي ارشد اين دانشگاه كه در حال حاضر شامل 16 دانشجوي ثبت نام شده در مقطع فوق ليسانس است نيز فعاليت هاي تحقيقاتي و گسترش اين دانشگاه را تكميل مي كند.
دانشگاه كرتين تأكيد زيادي بر افزايش سطح دانش كارمندان، همگام با مهارت هاي مورد نياز دنيا دارد تا هرچه سريع تر ارزش افزوده به اين صنعت را بالا برد.
به واقع زمان زيادي صرف به كار بردن موضوعات آموزشي مناسب و اطلاعات مربوط به زمينه هاي واقعي نفت و گاز مي شود. همچنين براساس مطالعات متخصصين دانشگاه كرتين و نتايج تحقيقات مستمر، آموزش هاي اين متخصصين به طور كلي در جهت توسعه با اين صنعت برنامه ريزي شده است.
قسمت اعظم سرمايه مربوط به بخش مهندسي نفت دانشگاه كرتين توسط كمك هزينه هاي مالي دولت استراليا در ايالت استرالياي غربي و همچنين از طريق كمك هاي مالي حاميان صنعت نفت و گاز، شهريه هاي دانشجويي و سرمايه گذاري هاي داخلي دانشگاه و برنامه هاي مشاوره اي تأمين مي شود.
دانشگاه تكنولوژي كرتين با امضاي قرارداد با شركت ملي نفت ايران(nioc)و دانشگاه صنعت نفت ايران(put)اولين قدم هاي خود را به عنوان شناخته شده ترين ارايه دهنده تحصيلات در زمينه هاي صنعت نفت و گاز و برنامه هاي تحقيقاتي در خاورميانه برداشته است.
متعاقب اين قرارداد، دانشگاه صنعت نفت(put)و شركت ملي نفت ايران(nioc)همه ساله حداقل 20 دانشجوي فوق ليسانس را به دانشگاه كرتين معرفي مي كنند كه اين امر جزو مرحله اول از اين قرارداد چهار ساله محسوب مي شود. دانشجويان طي اين توافقنامه در يك برنامه آموزشي منسجم شركت مي كنند و در نهايت موفق به دريافت مدرك فوق ليسانس مورد تأييد هر دو سازمان آموزشي(put و nioc)از يك طرف و از سوي ديگر در زمينه مهندسي چاههاي نفتي مي شوند.واحدهاي درسي دانشگاه كرتين زمينه هاي علمي و مهارت هاي مهندسي را به دانشجويان آموزش مي دهد و دانشجويان طي دوره اي بيش از يك سال تحت عنوان مهندسين حفاري آموزش مي بينند.
نيمه اول اين برنامه آموزشي در دانشكده صنعت نفت در تهران برگزار مي شود و به دنبال آن دانشجويان در يك دوره پنج ماهه معين در دانشگاه كرتين در شهر كينگستون در ايالت غربي استراليا شركت مي كنند و پس از طي اين دوره پنج ماهه در استراليا براي كامل نمودن پروژه نهايي به ايران باز مي گردند.