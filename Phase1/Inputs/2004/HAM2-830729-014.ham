كوري قابل پيشگيري
موسسه ملي كهنسالي آمريكا اعلام كرد كه بسياري از نابينايي هايي كه به دليل بالا رفتن سن ايجاد مي شوند قابل پيشگيري هستند. متخصصان اين موسسه مي گويند: نابينايي هاي سنين پيري با مراجعه به يك متخصص چشم يك يا دوبار در سال قابل پيشگيري هستند. با معاينه منظم چشم ها متخصص مي تواند مراحل ابتدايي بروز امراض چشمي مانند آب سياه گلوكوم را تشخيص دهد. اين موسسه همچنين تاكيد كرد كه پزشك بايد بيمار را از جهت ابتلا به ديابت معاينه كند، چرا كه عدم توجه به اين مساله مي  تواند منجر به نابينايي شود. ديابت از جمله بيماري هايي است كه زمينه مساعدي را براي ابتلا به بيماري هاي خطرناك چشمي فراهم مي آورد و بايد حتما تحت كنترل درآيد.