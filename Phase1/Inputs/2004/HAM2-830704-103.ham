درخواست سران و مقامهاي جهان براي اصلاحات در شوراي امنيت سازمان ملل
در چهار روزي كه از پنجاه  و نهمين  نشست  مجمع  عمومي سازمان  ملل  متحد سپري شده، بيشتر رهبران  و مقامات  ارشد كشورهاي  شركت  كننده  سخنرانيهاي خود را بر ضرورت  اجراي  اصلاحات  در سازمان  ملل  و به  ويژه  اصلاحات  در شوراي امنيت  اين  سازمان  متمركز كرده اند.
به  گزارش  خبرگزاري  شين هوا از نيويورك ، يوشكا فيشر وزير امور خارجه آلمان  گفت:  اصلاح  شوراي  امنيت  سازمان  ملل  بايد در كانون  اصلاحات  در سازمان ملل  قرار گيرد و خواستار كارآمدتر شدن  اين  شورا و اتخاذ راهبردي  براي تضمين  موفقيت  آن شد. وي  به  ضرورت  كارآمدتر شدن  نقش  شوراي  امنيت  در جلوگيري  از بحرانهاي  بين المللي  اشاره  كرد. وي  همچنين  بر ضرورت  توسعه  شوراي  امنيت  سازمان  ملل  به  نحوي كه  نماينده واقعي  كشورهاي  عضو سازمان  ملل  باشد تأكيد كرد.
همچنين ميشل  بارنيه  وزير خارجه  فرانسه  نيز گفت : فرانسه  از توسعه  شوراي  امنيت  و افزايش  اعضاي  دائم  و غيردائم  آن حمايت  مي كند. وي  افزود: فرانسه  از تلاش  كشورهاي  آلمان  برزيل،  هند و ژاپن  براي  كسب  كرسي دائم  شوراي  امنيت  حمايت  مي كند. وي  افزود: فرانسه  از اعطاي  يك  كرسي  دائم در شوراي  امنيت  به  قاره  آفريقا نيز حمايت  خواهد كرد. اما ايتاليا موضعي  مخالف  در اين  زمينه  اتخاذ كرده  است . فرانكو فراتيني  وزير خارجه  ايتاليا گفت:  اين  كشور اعتقاد ندارد كه  مشكلات شوراي  امنيت  رامي توان  با افزايش  اعضاي  دائم  آن حل  كرد. وي  گفت : اين  مسئله  به  تفرقه  و دلسردي  اعضاي  سازمان  ملل  منجر خواهد شد.
وي  گفت:  حتي  با گسترش  اعضاي  دائم  شوراي  امنيت  باز هم  مناطقي  از جهان  مثل كشورهاي  عربي  يا اسلامي از كرسيهاي  دائم  محروم  خواهند ماند.
وي  گفت:  بهترين  راه  اين  است  كه  كرسيهاي  غيردائم  شوراي  امنيت  افزوده  شود. نخست  وزير هند نيز در نشست  مجمع  عمومي  سازمان  ملل  متحد بر ضرورت  ايجاد تغيير در ساختار سازمان  ملل  تأكيد كرد.
مانهومان  سينگ  گفت:  بايد نظامي  برابر و قانون  محور براي  مديريت  تجارت  جهاني  تهيه  شود. نخست وزير هند تصريح  كرد: براي  موفقيت  جامعه  بين المللي در پرداختن  به  چالش  هاي  بين  المللي  از جمله  چالش  هاي  امنيتي، اقتصادي  و زيست  محيطي  لازم  است  نهادهايي  بين  المللي  تشكيل  شود كه  ماهيتي  چندجانبه  داشته  باشند.
وي  بر ضرورت  توسعه  شوراي  سازمان  ملل  متحد هم  از نظر اعضاي  دائم  و هم  از نظر اعضاي  غير دائم  و گنجاندن  كشورهايي  همچون  هند به  عنوان  عضو دائم  تأكيد كرد. هند براي  عضويت  دائم  در شوراي  امنيت  سازمان  ملل  متحد رايزني هاي  زيادي  آغاز كرده  است .