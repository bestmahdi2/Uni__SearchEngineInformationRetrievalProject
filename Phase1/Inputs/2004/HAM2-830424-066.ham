معافيت هاي جديد سربازي
مديرمشمولان ستاد كل نيروهاي مسلح از معافيتهاي جديد سربازي خبر داد.
سرتيپ كمالي در گفت و گو با ايسنا اعلام كرد: اين تسهيلات در راستاي نهضت خدمت رساني و به دنبال موافقت مقام معظم رهبري، فرماندهي كل قوا با پيشنهاد ستاد كل نيروهاي مسلح تصويب شد.
وي معافيتهاي جديد را شامل نفرات برتر(3 نفر اول)كنكور سراسري در هر رشته، مشمولان خدمت وظيفه عمومي و سربازان قهرمان كه در مسابقات ورزشي المپيك، سيزم، جهاني و آسيايي موفق به كسب مدال شده يا مي شوند، مشمول سالم كليه خانواده هايي كه داراي فرزند معلول جسمي، ذهني بوده و داراي يك فرزند سالم بالاي 18 سال باشند، يكي از فرزندان مادران فاقد شوهر تحت پوشش كميته امداد امام خميني(ره)كه حداكثر داراي دو فرزند بالاي 18 سال باشند، يكي از فرزندان جانبازاني كه بيش از 30 درصد جانبازي دارند و نيز يكي از فرزندان رزمندگاني كه بيش از 40 ماه سابقه جبهه دارند اعلام كرد.
وي افزود: آن دسته از خانواده شهدا، مفقود الاثرها، جانبازان، آزادگان، رزمندگان كه يكي از فرزندان آنها از خدمت معاف شده، ليكن ضرورت استفاده از معافيت مذكور به دليل فوت، استخدام در نيروهاي مسلح منتفي شده مي توانند با ابطال كارت معافيت صادر شده، كارت جديد را براي نفر دوم خانواده  اختصاص دهند.
سرتيپ كمالي همچنين فرزند دوم شهدا را نيز از انجام خدمت دوره ضرورت معاف دانست و افزود: كليه رزمندگان بالاي 60 درصد جانبازي يا 80 ماه جبهه و يا تلفيق اين دو به 80 امتياز، مي توانند 2 فرزند خود را از خدمت معاف كنند.
بر اساس اعلام مديرمشمولان ستاد كل نيروهاي مسلح آن دسته از خانواده هاي شاهد كه داراي فرزند معلول جسمي، ذهني باشند، يكي از فرزندان آنها از خدمت معاف مي شود.
سرتيپ كمالي تصريح كرد: همچنين كليه مشمولان وظيفه ديپلم مي توانند در فرايند سقف ظرفيت پذيرشي كه از سوي ستاد كل نيروهاي مسلح اعلام مي شود، به مدت يك سال از طريق ناجا تاريخ اعزام خود را داوطلبانه(تا حداكثر يكسال بعد)انتخاب كنند و چنانچه در مدت فوق در دانشگاه ها پذيرفته شدند، در چارچوب مقررات مجاز به ادامه تحصيل هستند.
وي گفت: مصوبات ياد شده عينا به نيروي انتظامي جمهوري اسلامي ايران(معاونت وظيفه عمومي)و سازمانهاي ديگر نيروهاي مسلح ابلاغ شده و از تاريخ 23 تيرماه سال جاري به مدت يكسال تمام شمسي(365 روز)قابل اجراست.