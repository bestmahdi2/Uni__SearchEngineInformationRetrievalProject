به دليل تخريب ارگ بم
كنگره تاريخ معماري و شهرسازي ايران برگزار نمي شود
سومين كنگره تاريخ معماري و شهرسازي ايران كه پيش از اين قرار بود در بناي تاريخي ارگ بم برگزار شود، با تخريب اين بنا در زلزله ناگوار، برگزار نخواهد شد.
به گزارش ايسنا: محمد فكورپاس ـ مدير اداره ميراث فرهنگي استان كرمان ـ با اعلام اين خبر گفت: در واقع برگزاري كنگره جهاني تعيين منشور مقاوم بندي بناهاي خشتي جايگزين همايش تاريخ معماري شد. زيرا موضوع مقاوم سازي از اهميت و فوريت بيشتري برخوردار بود.
وي گفت: سومين كنگره جهاني تاريخ معماري و شهرسازي ايران كه با يك سال تأخير قرار بود 26 تا 30 فروردين ماه جاري برگزار شود، يك همايش ساليانه است كه مطمئناً در سال 84 برپا خواهد شد.
به گزارش ايسنا، طرح كنگره منشور مقاوم سازي بناهاي خشتي با تخريب ارگ بم پيشنهاد شد كه با شركت كارشناسان بيش از 50 كشور دنيا روز 29 فروردين و به  مدت پنج روز در بم برگزار و طي آن طرح بازسازي ارگ مشخص شده و پس از آن اجرا خواهد شد.