ماجراي خنده دار
«متوقف شدن فروش تراكم به تصويب شوراي عالي مسكن و شهرسازي در شهر تهران، افتتاح فرودگاه بزرگ امام خميني، آغاز ساخت مسير ترن هوايي در تهران،  طرح جابه جايي نمايشگاه بين المللي، مطرح شدن مساله فروريزي برج آزادي»،از جمله اتفاق هاي مهم سال بود كه توجه «زيباشهر» را به خود جلب كرد و اما به غير از اينها، دو فاجعه سال كه در اين عرصه در سال جاري رخ داد، همواره زيباشهر را تحت تاثير قرارداد؛ زلزله بم كه متعاقب آن مساله بازسازي ارگ بم و مقاوم سازي مطرح شد و بعد هم غارت تپه هاي باستاني جيرفت و به يغما رفتن ميراث فرهنگي مان.اما يك اتفاق ويژه سال را، قضيه خنده دار ساخت برج بدقواره جهان نما كه تا آخر سال هم ادامه داشت انتخاب كرديم.نمي دانيم چه اصراري وجود دارد اين لعنتي ساخته شود و از ميان نقش جهان ديده شود! نگراني ها پس از فاجعه بم شروع شد.