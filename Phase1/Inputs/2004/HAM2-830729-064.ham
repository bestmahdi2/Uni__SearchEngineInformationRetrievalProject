جزييات طرح هاي توسعه لبنيات كالبر اعلام شد
گروه بورس: سود خالص شركت لبنيات كالبر طي بهار امسال به 8/4 ميليارد ريال رسيد.
به گزارش خبرنگار ما بر اين اساس به هر سهم شركت 192 ريال سود تعلق گرفت كه بنابر پيش بيني سود 562 ريالي، 34 درصد بودجه محقق شده است.
بر اساس اين گزارش طي 3 ماه نخست سال لبنيات كالبر 5/35 ميليارد ريال درآمد حاصل از فروش، 30 ميليارد ريال بهاي تمام شده كالاي فروش رفته، 3/1 ميليارد ريال هزينه عملياتي و 202 ميليون ريال سود عملياتي داشته است.
بنابر اين گزارش لبنيات كالبر در سال گذشته 12 ميليارد ريال سود عملياتي و 5/13 ميليارد ريال سود خالص كسب كرد و به ازاي هر سهم نيز 539 ريال سود خالص كنار گذاشت.پيش بيني عملكرد امسال شركت در مقايسه با عملكرد واقعي سال مالي قبل به ترتيب به لحاظ فروش 30 درصد افزايش، بهاي تمام شده كالاي فروش رفته 34 درصد افزايش، سود عملياتي 14 درصد افزايش و سود پس از كسر ماليات 4 درصد افزايش داشته است.
اين گزارش حاكي است: اين شركت طرح توليد شير استريل را با برآورد سرمايه مورد نياز به مبلغ 18 ميليارد ريال و طرح توليد پنير در بسته بندي 100 و 200 گرمي را با برآورد سرمايه مورد نياز به مبلغ 5 ميليارد ريال در دست اجرا دارد.
هزينه هاي انجام شده طرح هاي ياد شده تاكنون به ترتيب 8 و يك ميليارد ريال بوده و اين طرح ها تاكنون 70 و 50 درصد پيشرفت كار داشته است.بنابر اين اعلام لبنيات كالبر زمان بهره برداري از طرح هاي ياد شده پايان سال جاري خواهد بود.ضمناً مالكيت سهام شركت هاي صنايع بسته بندي نصرگستر اراك و صنايع شير ايلام زاگرس را به ترتيب به ميزان 55 و 30 درصد به دست لبنيات كالبر است و اين شركت اعلام كرده كه شركت بسته بندي نصر گستر اراك بهره برداري آزمايشي خود را از اوايل سال جاري شروع كرده و پيش بيني مي شود شركت صنايع شير ايلام زاگرس نيز از اواخر سال جاري توليد آزمايشي خود را شروع كند.