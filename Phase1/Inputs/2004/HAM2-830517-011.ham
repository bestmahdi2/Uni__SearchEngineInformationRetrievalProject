دانشگاه شيراز
* تاريخچه: دانشگاه ابتدا در سال 1325 با تأسيس يك آموزشگاه عالي پرستاري و با نام دانشگاه پهلوي كار خود را آغاز كرد و پس از پيروزي انقلاب به دانشگاه شيراز تغيير نام داد. مجتمع دانشگاه شيراز داراي فضاي آموزشي به مساحت 18 هزار و 365 مترمربع، كمك آموزشي به مساحت 22 هزار و 522 مترمربع و خدماتي و رفاهي به مساحت 25 هزار و 435 مترمربع است.
در حال حاضر فضاي كاربردي دانشگاه شيراز 199 هزار و 153 مترمربع است.
* دانشكده ها، امكانات تحقيقاتي و مطالعاتي:
دانشگاه داراي 10 دانشكده ادبيات و علوم انساني، مهندسي،  علوم پايه، دامپزشكي، كشاورزي،  علوم تربيتي، صنعت الكترونيك، حقوق، هنر و معماري و تربيت دبير است.
* آزمايشگاه
بيش از يكصد آزمايشگاه تخصصي از جمله آزمايشگاه فيزيولوژي گياهي، ويروس شناسي، كنترل آب و خاك، آزمايشگاه زبان، مامائي و بيماري هاي توليد مثل، سيالات، الكترونيك، الكترونيك ديجيتال، ريخته گري، آزمايشگاه ليزر و آزمايشگاه آب شناسي و هيدروشيمي است.
* مراكز تحقيقاتي
21 مركز تحقيقاتي از جمله مركز تحقيقات ويروس غلات، مركز تحقيقات اقتصادي، مركز جمعيت شناسي، مركز تحقيقات سنجش از راه دور و سيستم اطلاعات جغرافيايي gis، در دانشگاه مشغول فعاليت هستند.
* كتابخانه مركزي
دانشگاه داراي يك كتابخانه مركزي و 9 كتابخانه در واحدهاي آموزشي است.
60 هزار جلد كتاب فارسي و 90 هزار جلد كتاب غيرفارسي در كتابخانه مركزي دانشگاه نگهداري مي شود.
* اعضاي هيأت علمي و دانشجويان
نسبت اعضاي هيأت علمي به دانشجو 6/21 و تعداد دانشجويان 12 هزار و 584 نفر و هيأت علمي 580 نفر است.
آمار قبول شدگان كارشناسي ارشد در نيمسال اول 83-82 روزانه 323 نفر و نوع دوم يا شبانه 283 نفر است.
نشاني: شيراز، خيابان زند، جنب بيمارستان شهيد فقيهي.
www.shirazu.ac.ir