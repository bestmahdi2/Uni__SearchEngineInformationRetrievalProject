ديدار رئيس فراكسيون اكثريت مجلس فرانسه با روحاني
رئيس فراكسيون اكثريت مجلس ملي فرانسه ديروز با دبير شورايعالي امنيت ملي،ديدار و گفت وگو كرد.
به گزارش ايرنا، حسن روحاني در ديدار ژاك بارو ضمن تقدير از كمك هاي بشردوستانه فرانسه به زلزله زدگان بم روابط دو جانبه  را مثبت  و ثمره  اراده  سياسي  دو كشور در اين  زمينه  دانست .
وي  از نقش  فرانسه  در مذاكرات  تهران  و تلاش هاي  اين  كشور در آژانس  بين  المللي  انرژي  اتمي براي  حل  و فصل  مساله  هسته اي  ايران ، به  عنوان  نقش  بارز و ارزشمند ياد كرد و گفت : اطمينان  دارم  كه  استمرار اين  روند به  توسعه روابط ايران  بااتحاديه  اروپا منجر خواهد شد.
ژاك  بارو رئيس  فراكسيون  اكثريت  مجلس  فرانسه  نيز در اين  ديدارگفت : فرانسه  به  كمك هاي  نوع  دوستانه  خود در امر زلزله  بم  ادامه  خواهد داد و علاوه  بر آن  در بازسازي  بم  نيز مشاركت  خواهدكرد.
وي  امضاي  پروتكل  الحاقي  را توسط ايران  عامل  رفع  همه  موانع  در توسعه  روابط دانست  و گفت : فرانسه  از اين  پس  مي تواند در فناوري هاي  صلح  آميز هسته اي  به  ايران  كمك  كند.
ژاك  بارو گفت : فرانسه  مصمم  به  توسعه  روابط با ايران  است  و اهميت  جايگاه  ايران  در منطقه  را به  خوبي  مي داند و علاقمند است  در زمينه  امنيت  منطقه  با جمهوري  اسلامي  ايران  همكاري  داشته  باشد.وي  در زمينه  مساله  حجاب  گفت : بحث  ممنوعيت  حجاب  و علائم  ديني  ساير مذاهب  فقط در سطح  مدرسه  مطرح  است  و مربوط به  ديگر سطوح  تحصيلي  و ياجامعه  فرانسه  نيست .