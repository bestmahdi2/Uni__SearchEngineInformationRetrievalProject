برنامه ملي آمار در هيأت دولت
گروه اقتصادي:رئيس مركز آمار ايران گفت: برنامه ملي آمار توسط مركز آمار ايران تهيه شده است و آماده ارايه به هيات وزيران است.
حميدرضا نوابپور، رئيس مركز آمار ايران ديروز در جمع خبرنگاران افزود، قانون برنامه چهارم توسعه، دولت را موظف به تهيه برنامه ملي آمار كرده است و اين برنامه هم اكنون آماده مي باشد.
وي افزود: دربرنامه ملي آمار يك هزار و620 شاخص براي ارزيابي عملكرد دولت و سنجش ميزان موفقيت برنامه هاي پنج ساله توسعه تعريف شده است.
نواب پور محورهاي برنامه ملي آمار را شامل توسعه فناوري اطلاعات و توليد آمار، ارتقاي فرهنگ آماري، بهبود كيفي آمار توليدي، توسعه نيروي انساني نظام آماري كشور، تحقيقات كاربردي، ساماندهي تشكيلات نظام آماري و تدوين استانداردهاي آماري و گسترش نظام آمارهاي ثبتي، عنوان كرد.
وي با بيان اينكه يكي از ويژگيهاي برنامه ملي آمار،گسترش نظام آمارهاي ثبتي است، افزود: شيوه توليد آمار شامل سرشماري، نمونه گيري و آمارهاي ثبتي است كه دو شيوه سرشماري و نمونه گيري پرهزينه، وقت گير و داراي ضريب خطاي بالااست، اما با گسترش نظام آمارهاي ثبتي شاهد يك نظام آماري پيشرفته در كشور خواهيم بود.
رئيس مركز آمار ايران نتايج طرح هزينه - درآمد خانوار در سال1382 را تشريح كرد و گفت: سال گذشته متوسط هزينه كل يك خانوار روستايي 25 ميليون و700 هزار ريال بود كه نسبت به سال قبل از آن 20 درصد افزايش داشت.
نواب پور گفت: 40 درصد هزينه خانوار روستايي در ايران به هزينه هاي خوراكي اختصاص دارد و متوسط درآمد اظهار شده توسط خانوارهاي روستايي20 ميليون و400 هزار ريال بود.
وي افزود: بر اساس نتايج طرح هزينه - درآمد خانوار در سال گذشته86،‎/5 درصد از خانوارهاي روستايي داراي آب لوله كشي، 98 درصد داراي برق و41 درصد داراي تلفن ثابت بودند.
نواب پور، در مورد هزينه - درآمد خانوارهاي شهري گفت: متوسط هزينه يك خانوار شهري در سال گذشته 41 ميليون ريال بوده كه نسبت به سال81 حدود17 درصد رشد داشت.
وي متوسط درآمد اظهار شده توسط خانوارهاي شهري را31 ميليون و200 هزار ريال عنوان كرد و افزود: اين درآمد نسبت به سال1381 حدود18 درصد افزايش داشت.
به گفته رئيس مركز آمار ايران، در سال گذشته69 درصد خانوارها داراي گاز لوله كشي78، درصد داراي تلفن ثابت و14 درصد داراي تلفن همراه بودند.
نواب پور سپس نرخ بيكاري را در كشور در سه ماهه اول سال جاري معادل 10‎/4 درصد نيروي كاري اعلام كرد و افزود: نرخ بيكاري در سال گذشته معادل 11‎/5 درصد جمعيت فعال كشور بود.
رئيس مركز آمار ايران همچنين به تشريح نتايج طرح سرشماري عمومي كشاورزي پرداخت و گفت: سرانه توليد گندم در سال1382 معادل176 كيلوگرم، برنج27 كيلوگرم، خرما هشت كيلوگرم، مركبات19 كيلوگرم بود كه نسبت به سال1372 افزايش داشت.
نواپ پور گفت: در اين سرشماري37 ميليون راس گوسفند20، ميليون راس بز و شش ميليون راس گاو در كشور سرشماري شد.
وي در پايان افزود: توليد شير در كشور در سال1382 حدود شش ميليون تن و توليد سرانه آن 19 كيلوگرم بود.