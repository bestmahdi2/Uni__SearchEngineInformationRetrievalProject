ساماندهي بافت هاي فرسوده
بهسازي و ساماندهي بافت هاي فرسوده شمال تهران يكي از برنامه هايي است كه در دستور كار شهرداري اين منطقه قرار گرفته است.اين كار به دليل ويژگي هاي تاريخي و وضعيت نامناسب كالبدي و فرهنگي صورت مي گيرد.مشاور شهردار و مدير دفتر بررسي مطالعات اين منطقه گفت: مطالعات طرح پيشنهادي براي ساماندهي سه محله «تپه آبك»، «باغ شاطر دربند» و «سمين قلعه» با هزينه اي بالغ بر 1 ميليارد و 314 ميليون ريال به اتمام رسيده است.بهمن اديب زاده معتقد است: شيب هاي تند، مشكلات موجود در دفع فاضلاب و جمع آوري آب هاي سطحي، عدم دسترسي هاي مناسب پياده و سواره در كنار هم، غيراستاندارد بودن ساخت و ساز و مجاورت با گسل، برخي از دلايل انتخاب اين محله هاي فرسوده و ناامن است. يكي از ويژگي هاي طرح تهيه شده ايجاد فضاي مشاركتي با شهروندان و ساكنان با رعايت نفع همگاني براي ساخت شهري سالم و پايدار است.