برانكو ايوانكوويچ در ملاقات با مهرعليزاده
زبان مشترك بين كادر فني تيم ملي و مربيان
گروه ورزشي: نشست مشترك مهندس محسن مهرعليزاده معاون رئيس جمهور و رئيس سازمان تربيت بدني، دكتر محمد دادكان رئيس فدراسيون فوتبال، علي كفاشيان معاون ورزشي سازمان تربيت بدني، برانكو ايوانكوويچ سرمربي تيم ملي فوتبال و حسين فركي مربي تيم ملي فوتبال عصر ديروز در محل سازمان تربيت بدني برگزار شد.
برانكو ايوانكوويچ سرمربي تيم ملي فوتبال كشورمان پس از پايان اين نشست اظهار داشت: عمده مباحث مطرح شده در اين نشست، آناليز كلي مسابقات جام ملت هاي آسيا بود و تنها در اين مورد به تبادل نظر پرداختيم.
از جمله



موارد مهم ديگر مورد بحث در اين نشست،نحوه تدارك تيم براي مقابله با تيم ملي فوتبال اردن بود. وي با تأكيد بر اين كه صحبتي درمورد تمديد قرارداد من صورت نگرفت، خاطرنشان كرد: در اين نشست هيچ صحبتي درمورد تمديد قرارداد نداشتيم. تمام نيروي خود را براي برنامه ريزي مسابقات آتي فوتبال ايران گذاشته بوديم. اما به هر حال قرارداد من دهم مهرماه به پايان خواهد رسيد. سرمربي تيم ملي فوتبال ايران در ادامه افزود: من در مصاحبه هايم هيچگاه نگفته ام، قصد ترك تيم ملي را دارم.