وام ازدواج دانشجويي به 500 هزار تومان افزايش يافت
رئيس صندوق رفاه وزارت علوم از افزايش يك صد هزار تومان به وام ازدواج دانشجويي خبر داد.
حميد خوشگفتار در اين زمينه به ايسنا اعلام كرد: براساس مصوبات اخير هيات امناء صندوق رفاه وزارت علوم، وام ازدواج دانشجويي از 400 هزار تومان به 500 هزار تومان افزايش يافته است.
وي اظهار كرد: با توجه به افزايش نيازهاي مالي جوانان دانشجو براي ازدواج، كميسيون صندوق رفاه طي جلساتي موضوع افزايش سقف وام ازدواج را بررسي كرد كه مقرر شد از اين پس هر يك از زوجين دانشجو، 500 هزار تومان وام ازدواج دريافت كنند كه در صورت دانشجوبودن هر دو، اين مبلغ يك ميليون تومان خواهد بود.
خوشگفتار تصريح كرد: زمان بازپرداخت اين وام نيز پس از فراغت از تحصيل است.