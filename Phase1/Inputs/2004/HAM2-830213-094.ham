فهرست رشوه گيرندگان از صدام آماده انتشار است
يك  مقام  عراقي  اعلام  كرد: فهرستي  از رشوه هاي  نقدي  دولت  صدام  ديكتاتور سابق  عراق  به  روزنامه  نگاران ، سياست  مداران  و گروه هاي  مختلف  در ارتباط با برنامه  67 ميليارد دلاري  نفت  در برابر غذا كه  سازمان  ملل  متحد مجري  آن  بود، در دست  است .
به  گزارش  خبرگزاري  رويتر از مقر سازمان  ملل  متحد در نيويورك ، جلال طالباني  يكي  از اعضاي  كرد شوراي  حكومت  انتقالي  عراق  گفت : مقامات  عراقي كه  پرونده هاي  صدام  را جستجو كرده اند هنوز تصميم  نگرفته اند كه  اين فهرست  را منتشر كنند يا نه .
طالباني  در كنفرانسي  خبري  پس  از رايزني  با كوفي  عنان  دبير كل  سازمان ملل  متحد درباره  دولت  موقت  عراق  گفت: ما فهرستي  از پول هاي  پرداخت  شده  به  روزنامه  نگاران ، اشخاص ، گروه ها و احزاب  را در اختيار داريم .