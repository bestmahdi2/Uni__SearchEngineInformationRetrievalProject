تنبور به روايت مرادي
يكي از چهره هاي ديگر درعرصه ساز تنبور جناب علي اكبر مرادي است. اين نوازنده چيره دست كه همگان به صاحب سبك بودنش اعتقاد دارند، آنقدر كم حرف وصبور است كه انگار ترجيح مي دهد به جاي هر حرف و حديث اضافه با زبان سازش حرف بزند. علي اكبر مرادي يك پاي هميشگي جشنواره هاست از همان زماني كه اولين جشنواره موسيقي فجر برگزار شد همراه با نوازندگاني چون كيخسرو و پور ناظري و مرحوم خليل عالي نژاد و چند نفر ديگر نواي هم نوازي تنبور را در سالن هاي تهران پراكندند. مرادي علاوه بر نوازندگي از صداي خوبي هم برخوردار است و دستي هم در هنرسازسازي دارد. اين نوازنده كه به گونه  اي مي شود او را معرف ساز تنبور به شيوه خود دانست با تسلط بر مقام هاي باستاني اين ساز نوآوري هاي خاص خودش را هم به آن اضافه كرده است.
علي اكبر مرادي هرگز از تنبور دور نبوده و با تعجبي پيچيده در وسواسي خاص همواره به معرفي ساز اجداديش مشغول بود.
تنبور نوازي در كاست سيروان، نويد تولد مجدد اين ساز را با خود دارد شيوه اي كه مرادي در اين كاست بر آن تاكيد داشته و در اجرايش هم موفق عمل كرده، شيوه اي است كه قطعا در آينده به مقام هاي تنبور اضافه خواهد شد. تكوين تاريخي اين ساز نشان از قابليت هاي بالايش دارد.