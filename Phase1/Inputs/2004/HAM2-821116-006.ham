آيينه تصوير
دو كرگدن سپيد درآفريقاي جنوبي سرگرم بازي اند. با رواج شكار غير مجاز و بنا نهاده شدن كارخانه هاي مختلف كه از حيوانات مفلوك شكار شده كالاهاي گوناگون زينتي مي سازند، حيات وحش آفريقاي جنوبي به شدت به خطر افتاده است. اين امر نگراني، مجامع جهاني طرفدار محيط زيست را دامن زده است.



منظره اي بديع، پرشي زيبا. «يان آهونن» پيشتاز رقابت هاي جهاني اسكي در خلال مسابقات جهاني پرش كه در ساپورد برگزار مي شد، پرشي آزمايشي انجام داده است. قهرمان فنلا ندي در پي آفريدن افتخاري ديگر براي كشورش و رسيدن به مدالي نو است، اما در عين حال به عكاساني كه در پي يافتن سوژه هاي جذاب هستند نيز كمك مي كند.



نمايش برخي محصولات الكتريكي ديجيتال در ژاپن، سرزميني كه اكنون به مهد ساخت چنين سازه هايي تبديل شده است. كارشناسان بر آورد كرده اند سرمايه صرف شده در سال جاري منتهي به مارس، براي ساخت چنين وسايلي، در سرزمين آفتاب تابان فراتر از يازده ميليارد دلار خواهد بود.



سازمان ملل متحد، نقش فرشته نجات را براي كشورهاي جهان سوم و فقير بازي مي كند. براي ريشه كن كردن بيماري فلج اطفال، پس از كشورهايآفريقايي، اين بار نوبت به افغانستان رسيده است تا در طرحي جامع و گسترده به كودكان افغان واكسن فلج اطفال خورانده شود. به اين ترتيب، دست كم نسل بعدي اين كشور را افرادي سالم و توانمند تشكيل خواهند داد، نسلي كه بايد بر ويرانه هاي كشورشان، جهاني نو بنا نهند.