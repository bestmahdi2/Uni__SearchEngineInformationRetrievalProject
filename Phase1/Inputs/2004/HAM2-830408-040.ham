فروش فيلم ها در سينماهاي تهران
زهر عسل به كارگرداني ابراهيم شيباني با فروش 139 ميليون تومان بعد از 42 روز نمايش در 13 سينما پرفروش ترين فيلم روز است.
به گزارش روابط عمومي بنياد سينمايي فروش فيلم ها تا 5 تير ماه به قرار ذيل است: شهرزيبا به كارگرداني اصغر فرهادي بعد از 17 روز نمايش در 13 سينما، 31 ميليون تومان فروخت.
باج خور به كارگرداني فرزاد مؤتمن بعد از 31 روز نمايش در 11 سينما فروشي معادل 61 ميليون تومان داشت.
همنفس به كارگرداني مهدي فخيم  زاده بعد از 31 روز نمايش در 16 سينما فروشش به مرز 100 ميليون تومان مي رسد.
«جوجه اردك من» به كارگرداني اميرفيضي تنها فيلم كودك و نوجوان در اين دوره بعد از 10 روز نمايش در 7 سينما 11 ميليون تومان فروخت.
فيلم هاي خارجي اين دوره عبارتند از مصائب مسيح بعد از 51 روز نمايش در 2 سينما 52 ميليون تومان، نيمه راه مرگ بعد از 17 روز نمايش در 2 سينما 3 ميليون تومان و دشت باز در يك روز نمايش در يك سينما 126 هزار تومان فروختند.
براساس همين گزارش پرفروش ترين سينماها به ترتيب ممتاز، درجه يك و دو عبارتند از استقلال، آستارا، كارون و تعداد كل بيننده در روز 22 هزار و 366 نفر است.