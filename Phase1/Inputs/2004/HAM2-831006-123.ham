انتخاب نهم
جبهه مشاركت مرزبندي هاي فكري جدي با هاشمي دارد
مهر: هادي قابل رئيس جبهه مشاركت قم گفت: پيشنهادي كه در مجموعه اصلاح طلبان مطرح است اينكه با دو كانديد وارد بحث انتخابات شود و پس از تاييد صلاحيت بر اساس نظرسنجي مردم يك نفر كه مقبول مي باشد را بعنوان كانديداي جبهه اصلاحات معرفي كند. وي گفت: بحث جديدي غير از حمايت از دكتر معين در انتخابات نهم مطرح نشده است. وي درخصوص حضورهاشمي درانتخابات و استراتژي جبهه مشاركت دراين راستا گفت: جبهه مشاركت مرزبندي هاي فكري جدي دارد وبه اين معنا كه ما بخواهيم از وي حمايت كنيم قطعا چنين چيزي صورت نخواهد گرفت اما، ما از حضور وي استقبال مي كنيم همانطور كه از حضور رقباي فكري و جناحي خود استقبال مي كنيم چون دنبال پرشور شدن انتخابات هستيم تا انتخابات حداكثري شكل گيرد. هاشمي اگر وارد عرصه شود شوري را ايجاد مي كند.
قابل با اشاره به اينكه در خصوص حمايت مشاركت از هاشمي هم خود وي انتظار ندارد و هم اينكه به لحاظ فكري مشاركت مرزبندي هاي جدي با آقاي هاشمي داشته و دارد طبيعتا نمي تواند پشت سر  هاشمي بايستد.
شوراي هماهنگي تكليف خود را
با حضور احتمالي هاشمي روشن كند
مهر: محمدرضا ميرتاج الديني عضوشوراي مركزي فراكسيون اكثريت مجلس با تاكيد براينكه اصولگرايان درمعرفي يك كانديداي واحد اصرار دارند گفت: معتقدم دراين شرايط ورود احتمالي هاشمي رفسنجاني به عرصه انتخابات بايد هرچه سريعتردردستوركارشوراي هماهنگي نيروهاي انقلاب اسلامي قراربگيرد.
نماينده تبريز درمجلس هفتم با تاكيد برجلوگيري ازبروزاختلاف و تشتت درنيروهاي انقلاب اسلامي ادامه داد: به نظر مي رسد تقويت حضوراحتمالي هاشمي رفسنجاني به عرصه انتخابات نهم رياست جمهوري واظهارات برخي كانديداهاي مطرح اصولگرايان مبني بر معذوريت از رقابت با هاشمي رفسنجاني برخي معادلات اصولگرايان را بهم خواهد ريخت.
تاكنون بر روي آقايان احمدي نژاد و لاريجاني
به توافق رسيده ايم
ايسنا: حسين شهسواري عضو شوراي مركزي جامعه اسلامي دانشجويان گفت: تاكنون بر روي آقاي دكتر احمدي نژاد و آقاي دكتر لاريجاني به توافق و جمع بندي رسيده ايم.
كانديداي ما محسن رضايي است
ايسنا: حسين الله وردي نژاد دبير ائتلاف آزاد جوانان ايران، گفت كه كانديداي مورد نظر اين ائتلاف محسن رضايي است.
افراد شاخص جناح چپ مشخص هستند، كانديداي دقيقه 90 معني ندارد
فارس: رئيس فراكسيون اقليت مجلس اين مطلب كه جناح چپ قصد دارد كانديداي خود را در لحظات آخر و يا دقيقه 90 معرفي كند، رد كرده و گفت: افراد شاخص جناح چپ مشخص هستند و هر كس را نمي توان در عرصه انتخابات رياست جمهوري معرفي كرد.
قدرت الله عليخاني با تاكيد بر اينكه رئيس جمهور بايد شخصي باشد تا مردم نسبت به او احساس خودي كنند، افزود: شخصي كه تاكنون توان اجرايي خود را به اثبات رسانده مي تواند نامزد شود.
با آمدن كروبي، قطعا نفر اول دوم خردادي هاست
ايسنا: عضو فراكسيون اقليت مجلس گفت: عدم انسجام و هماهنگي در داخل گروه هاي سياسي به ويژه اصلاح طلبان و اصولگرايان در عدم شركت مردم در انتخابات رياست جمهوري تأثيرگذار است. ولي آذروش خاطرنشان كرد: با آمدن كروبي به عرصه انتخابات آينده قطعا نفر اول دوم خردادي هاست البته افراد ديگري هم در حال بررسي هستند.
محتشمي پور مسئول ستاد انتخابات مجمع روحانيون شد
ايسنا: يك عضو شوراي مركزي مجمع روحانيون مبارز از توسعه  دفاتر استاني به عنوان اهم برنامه هاي تشكل متبوعش در مقطع زماني فعلي نام برد.
حجت الاسلام رسول منتجب نيا با اعلام اين مطلب تصريح كرد: علي اكبر محتشمي پور از سوي كروبي مسئول ستاد انتخاباتي رياست جمهوري مجمع روحانيون مبارز تعيين شده است.
هنوز درباره  مصداق ها تصميم نگرفته ايم
ايسنا: سخنگوي جامعه روحانيت مبارز درباره بحث اين تشكل نسبت به انتخابات رياست جمهوري آينده گفت: جامعه روحانيت مبارز اين مسئله را هماهنگ با آنچه در كميته انتخابات شوراي هماهنگي در حال پيگيري است دنبال مي كند اما هنوز هيچ گونه تصميم گيري درباره مصداق ها صورت نگرفته است.
مصباحي مقدم  با اشاره به اظهارنظرهاي اخير درباره حضور و يا عدم حضور هاشمي  رفسنجاني در انتخابات گفت: معتقدم شخصيت ايشان بسيار ارزشمند است و تصور نمي كنم در جريان انتخابات رياست جمهوري چيزي گفته شود كه موجب تضعيف و مخدوش شدن شخصيت ايشان شود.
سخنگوي جامعه روحانيت مبارز تصريح كرد: وقتي خود ايشان اظهار مي كنند كه من كانديداي رياست جمهوري نيستم و ترجيح مي دهم ديگران وارد عرصه رقابت سياسي شوند و تنها در صورت ضرورت و وجود يك بحران به عنوان سرباز انقلاب در عرصه انتخابات وارد خواهم شد، ديگر جا ندارد نسبت به شأن و منزلت ايشان خدشه اي وارد شود.
معين تا آخر كانديداي ما خواهد بود
ايرنا: محمدرضا خاتمي دبيركل مشاركت درخصوص مصطفي معين به عنوان كانديداي اين جبهه گفت: معين پس از يك تجزيه و تحليل پردامنه اوضاع سياسي و اجتماعي كشور و براساس در نظر گرفتن مجموعه تمايلات درون جبهه اصلاحات و نيز توان قواي درون حكومت، به عنوان كانديداي اصلي و اول انتخاب شده است و تا آخر هم كانديداي ما خواهد بود.
رئيس  جمهور آينده  بايد فردي  آشنا به  مسائل  جهاني  باشد
ايرنا: نماينده  مردم  مراغه  در مجلس  شوراي  اسلامي گفت : رئيس  جمهور آينده  ايران  بايد فردي  هوشمند و آشنا به  مسايل  جهاني  باشد.
سيدمصطفي  سيدهاشمي ، افزود: رئيس  جمهورآينده  بايد از مشكلاتي  كه  اروپا و آمريكا براي  كشورهاي  دنيا و به  ويژه ايران  ايجاد مي كنند آگاه  بوده  و پاسخگو باشد.
وي  گفت : انتخابات  آينده  رياست  جمهوري  حساس  است  و مردم  بايد فردي  باقدرت ، شايسته ، آگاه  به  مسايل  جهاني  و توطئه هاي  دشمنان  و داراي  توان  پاسخگويي به  توطئه هاي  آمريكا و استكبار را انتخاب  كنند.
كانديداي سازمان مجاهدين انقلاب اسلامي معين است
ايسنا: هيچ تغييري در موضع سازمان مجاهدين انقلاب اسلامي نسبت به اعلام حمايت از كانديداتوري معين در انتخابات آتي رياست جمهوري ايجاد نشده و نخواهد شد.
محمد سلامتي دبيركل سازمان مجاهدين انقلاب اسلامي  با تأكيد بر اين مطلب، اخباري مبني بر تمايل اين تشكل به حمايت از كانديداتوري آيت الله موسوي خوئيني ها را رد كرد و گفت: موضع سازمان همان مواضع اعلام شده توسط سخنگو و دبيركل آن است و تغيير در اين مواضع نيز به صورت رسمي اعلام خواهد شد.