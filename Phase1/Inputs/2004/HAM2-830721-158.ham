علي دايي:
كسب نشان لياقت بزرگترين افتخار زندگي ام است
گروه ورزشي:كاپيتان تيم ملي فوتبال كشورمان كسب نشان لياقت و شجاعت از سوي رئيس جمهور را بزرگ ترين افتخار در طول موفقيت هاي زندگي ورزشكاري اش مي داند.
علي دايي ورزشكار اهل خطه آذربايجان، كه بي ترديد در شرايط فعلي يكي از با تجربه ترين و پرافتخارترين فوتباليستهاي ايران نيز هست، به پاس كارنامه ارزشمندش در سطح تيم هاي باشگاهي و ملي فردا نشان لياقت خود را از دست سيد محمد خاتمي رئيس جمهور دريافت مي كند. دايي كه هم اكنون ركورد بيشترين گل زن فوتبال جهان را در سطح ملي در كارنامه ورزشي خود و ايران به ثبت رسانده است در آستانه كسب بزرگ ترين رويداد زندگي اش قرار دارد كه بي ترديد هر ورزشكاري در آرزوي رسيدن به آن است. وي در اين رابطه گفت: من از رئيس جمهور و هيات وزيران تشكر مي كنم كه از اين نقطه نظر به من توجه داشته اند. اگرچه در دوران بازيگري ام در سطح تيم هاي باشگاهي و ملي به موفقيت هاي بزرگي دست يافته ام اما اين كه بخواهم از دست رئيس جمهور نشان لياقت كسب كنم، بزرگ ترين افتخار زندگيم خواهد بود.