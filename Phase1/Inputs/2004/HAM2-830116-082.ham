سودربرگ، چه گوارا مي سازد
«استيون سودربرگ» و «بنيسيو دل تورو»، تيم موفق فيلم «قاچاق» به زودي براي خلق فيلمي ديگر در كنار هم قرار مي گيرند.
به گزارش خبرگزاري مهر به نقل از سايت هاي اينترنتي پروژه جديد اين دو چهره سينمايي «چه گوارا» نام دارد و براساس زندگينامه انقلابي نامي آمريكاي جنوبي جلوي دوربين مي رود.
با كناره گيري «ترنس ماليك» از كارگرداني اين اثر «استيون سودربرگ» جايگزين وي شد و فيلمبرداري به احتمال بسيار از اواخر سال جاري ميلادي آغاز مي شود.
«سودربرگ» درحال حاضر سرگرم ساخت قسمت دوم فيلم پرفروش «يازده يار اوشن» است كه تحت عنوان «دوازده يار اوشن» كليد خورد.
فيلم «قاچاق» شاهد نخستين همكاري هاي «دل تورو» و «سودربرگ» بود كه تنديس اسكار را براي هر دوي آنها به ارمغان آورد.
قرار است «دل تورو» در فيلم تازه «سودربرگ» نقش «چه گوارا » را بازي كند.