نامه
از بم به دست ما رسيد
رمضان سال گذشته را يادت هست؟
پدرم بود، مادرم بود، خواهر و برادرم بودند.
امسال اما خواهر و برادري نيست كه سر به سرش بگذارم و با هم يكي به دو كنيم؛ ديگر كسي نيست كه به ما تشر بزند و مادري ندارم كه از دست ما حرص بخورد و سر سجاده نمازش برايمان عاقبت بخيري آرزو كند. هيچ كس نيست.تنهاي تنهايم؛ من مانده ام و ويرانه هاي بم. من مانده ام و هنوز هم چادر تنهايي وبي كسي ام. من مانده  ام و خانه ويرانه شده مان؛ من مانده ام و مزار پدر و مادرم. خواهر و برادرم و يادشان كه هر روز آتش به قلبم مي زند. انگار كه تازه مي فهمم چقدر بي كس شده ام. داغ نبودشان هزار بار برايم تازه شده؛ دلم برايشان تنگ است. كاش همه اينها خواب بود. اما مي    دانم كه بيدارم و روزهاي تنهايي زيادي، پيش رويم صف كشيده است. كاش لااقل خانه ويران شده مان را مي    ساختم تا فرياد اين همه خرابي ، هر روز و هر شب مرا در خود نشكند و غم خانه بدوشي به غم يتيمي و بي   كسي ام اضافه نمي   شد. آه اي خاك! كاش نصيب مرا از اين دنيا، تنهايي نمي  خواستي كه حالا تو بگو با اين همه دلتنگي و بغض چه كنم؟
آه، بم مهربانم كاش دوباره، جوانه زدنت را، خنديدنت را، سرپاشدنت را مي   ديدم.
و تو را مي  گويم عزيز هموطنم: زماني كه زير سقف محكم خانه ات به همراه خانواده، كنار سفره افطار نشسته اي و نگاه مهربان پدر و مادر و خواهر و برادرت را تكيه گاه مطمئن آينده ات مي  يابي، جاي من و خانواده ام را نيز خالي كن و يادت باشد رمضان سال گذشته، من نيز روز ه ام را در كنار عزيزانم و زير سقف خانه خودمان، افطار كردم.
طاعات قبول، ميرزا
نكته: واژه ها غريب و تكان دهنده اند. وقت افطار به ياد ما باش كه ياد توايم دوست داغدار ما.