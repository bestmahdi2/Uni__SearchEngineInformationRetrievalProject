وزارت بهداشت:
كم خوابي مهمترين عامل تصادفات است
ايسنا: وزارت بهداشت، درمان و آموزش پزشكي در گزارشي اعلام كرد: 33 تا 69 درصد تصادفات منجر به مرگ در رانندگان كشورهاي با درآمد متوسط و كم، به دليل خواب آلودگي ناشي از سوءمصرف مواد مخدر، داروهاي روانگردان و يا طولاني بودن مدت رانندگي در طول شبانه روز است.
براي اندازه گيري ميزان خواب آلودگي و خستگي حاد از درجه بندي «استاندفورد» و براي اندازه گيري ميزان خواب آلودگي مزمن در طول روز از درجه بندي «آپورد» استفاده مي شود. بدين ترتيب كه شروع و پايان خواب در طول 24 ساعت گذشته پرسيده مي شود و تعداد شب هايي كه در طول هفته گذشته شخص حداقل 7 ساعت خواب نداشته نيز تعيين مي شود.
بر اساس مطالعه اي در نيوزيلند كه در سال 1998 بر روي 615 نفر صورت گرفت، مشخص شد كه در تصادفات 63 مورد مرگ اتفاق افتاده بود كه دوسوم يا 43 درصد از فوت شدگان و 60 درصد از افراد بستري جزو گروه رانندگان خودرو بودند؛ از طرفي بين سطح خستگي و خواب آلودگي راننده و تصادفات رانندگي ارتباط قوي وجود دارد.
عامل ديگر، اختلال در خواب و زمان رانندگي است كه هر دو با افزايش خطر تصادفات رانندگي ارتباط قوي و شناخته شده اي دارند.
افرادي كه در طول شبانه روز 3 ساعت يا كمتر خوابيده باشند(اختلال شديد در خواب)، بالاترين ميزان خطر تصادفات را نشان مي دهند و بين رانندگاني كه 5 تا 7 ساعت را در شبانه روز به استراحت و خواب اختصاص مي دهند در مقايسه با افرادي كه بيشتر از 7 ساعت مي خوابند اختلافي مشاهده نمي شود.
خطر بروز تصادفات رانندگي در حدود ساعت 2 تا 5 بامداد تقريبا 5 برابر بيشتر از رانندگي در زمانهاي ديگر شبانه روز است كه افزايش خطر بروز تصادف با بي خوابي مزمن همراه نيست.