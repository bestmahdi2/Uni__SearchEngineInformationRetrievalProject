22 نمايش براي تئاتر شهر آماده مي شوند
بعد از يك دوره  طولاني استراحت، مجموعه تئاتر شهر به تدريج رونق از دست رفته را باز مي يابد.
به گزارش خبرگزاري دانشجويان ايران، هم اكنون 22 نمايش در اين مجموعه در حال تمرين هستند تا اين مجموعه در روزهاي آينده بيش از پيش شاهد حضور تماشاگران باشد.
تالار اصلي محل تمرين نمايش هاي مرغ دريايي من و ترانه هاي ايراني به كارگرداني محمد رحمانيان است كه وي علاوه بر اين تالار در بام 2 نيز به تمرين اين نمايش ها مي پردازد.
سه نمايش هم اينك در تالار چهار سو در حال تمرين هستند.
هومن برق نورد به تمرين نمايش چراغ ها را خاموش نكنيد سرگرم است همان گونه كه فرشيد صادقي بانوي فلورانسي و امير غني زاده در انتظار گودو را تمرين مي كنند.
تالار نو نيز اين روزها شاهد تمرين سه نمايش است: در تنگناي خرابه، توسط حسين ابراهيمي، مكبث به كارگرداني حسين فرخي و شبيه خواني شازده كوچولو توسط افشين دشتي در اين تالار تمرين مي شوند كه حسين فرخي مكبث را علاوه بر اين تالار در تالار كوچك و امير غني زاده در انتظار گودو را در تالار قشقائي هم تمرين مي كند.
اما تا حالا شده شب امتحان...، عنوان ديگر نمايشي است كه توسط روح الله صديقي در تالار قشقائي تمرين مي شود.
همان گونه كه در تالار كوچك، مجتبي چراغعلي در حال تمرين نمايش دزدي از آقاي برشت  است. چراغعلي علاوه بر اين تالار در تالار خانه خورشيد نيز اين نمايش را تمرين مي كند.
خانه خورشيد همزمان ميزبان تمرين دو نمايش ديگر است.
ليرشاه به كارگرداني كامبيز اسدي و  الف به كارگرداني حامد محمدطاهري.
پشت بام هاي تئاتر شهر نيز روزهاي نسبتا شلوغي را پشت سر مي گذارند.
بام يك، شاهد تمرين نمايش هاي فوئنته اوخوانا به كارگرداني محمد رحمانيان و تا حالا شده... به كارگرداني روح الله صديقي است.
ضمن اينكه امير دژاكام سرگرم تمرين ليلي و مجنون و امير ارجمند در حال تمرين اسب در اين بام هستند.
دژاكام همزمان اين نمايش را در بام 2 نيز تمرين مي كند.
علاوه بر اين نمايش گالري خياباني به كارگرداني ارژنگ فرخ پيكر و ترانه هاي ايراني به كارگرداني رحمانيان در اين بام تمرين مي شوند.
شايد شلوغ ترين بام تئاتر شهر بام 3 باشد؛ چرا كه 6 نمايش در حال تمرين در اين بام هستند: حسين محب اهري نمايش عباس را تمرين مي كند و منوچهر هرسيني نمايش باغ وحش شيشه اي  را و پشت در بهشت توسط مهدي آگاهي و  از خواب تا مهتاب هم توسط علي  هاشمي  در اين بام تمرين مي شوند.
سوسن رحيمي توليدي عروس خانم را تمرين مي كند و حسين رونده نمايش گل پنگ را.
با اين وصف به نظر مي رسد به زودي شاهد اجراي نمايش هاي جديدي خواهيم بود كه برخي قبلا در جشنواره شركت كرده بودند و براي اجراي عمومي  آماده مي شوند و تعدادي نيز خود را براي شركت در جشنواره دفاع مقدس آماده مي كنند.
رحمانيان نيز اين دو نمايش را در كشورهاي فرانسه و مكزيك به روي صحنه مي برد.