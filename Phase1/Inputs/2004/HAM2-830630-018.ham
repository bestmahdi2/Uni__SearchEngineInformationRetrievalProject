ستون ما
وقتي مي  فروشيم
در سال هاي دور وقتي دكتر بارنارد براي نخستين بار عمل پيوند قلب را انجام داد، يك روزنامه چپگراي فرانسوي در گزارشي نوشت: اين تجربه موفق را به همه اغنيا تبريك مي      گوييم، چون از اين پس شاهد پيوند قلب فقرا در سينه اغنيا خواهيم بود. يكي ديگر از روزنامه هاي چپگرا- به گمانم در آلمان- پس از آن نوشت: بدين ترتيب مي توان اميدوار بود كه اغنيا مهربان تر از گذشته شوندو قلب آنهاپس از اين پيوند براي فرودستان جامعه نيز بتپد؛ هر چند نمي     دانيم كه با مغز آنها چه بايد كرد.
حكايت پيوند اعضاي بدن، مي تواند گاه حكايت دو چهره ژانوس باشد؛ يكي انساني و مهربان و ديگري ديوسيرت و زشت خو.
با پيوند اعضا مي  توان جان ديگري راخريد و اين شكوه دانش بشري است و از سوي ديگر مي  توان به شكار كودكان و فرودستان رفت و آنها را در سلاخ خانه هاي مدرن براي اهداي اعضايشان به ديگران قرباني كرد. اما در اين ميان اراده شخصي براي اهداي عضو خويش به ديگري حكايتي ديگر دارد.
زيباست، ايثار مادري كه كليه خويش را به فرزند مي  دهد و با شكوه است، رفتار آن انسان گمنامي كه به خاطر انسانيت، كليه خويش را به مرد ناتواني كه براي گريز از بيكاري و درد، گزيري جز پيوند اعضاي بيگانه بر كالبد خويش ندارد.
اما آيا فروش بخشي از بدن به ويژه عضوي كه پالاينده  پليدي ها و ناپاكي هاي شيميايي بدن و تبديل آن به زلال پاك است، براي تداوم زندگي چيزي جز تراژدي است؟
در ايثار كه نوع اول اهدا است انسان خود را به انسانيت پيوند مي   دهد و در دومي كه برگ سبز مدرن وسوسه گر آن است، انسان شرط نخست انسانيت كه خويشتن دوستي است را به حراج مي  گذارد.
غرض، نقد اين حراج گذاردن نيست، بلكه تلنگري به حراج گذاران است كه چراي اين چون را دريابند و عاقبت خلائي كه در اين كالبدها به وجود مي  آيد را در ذهن و دلشان جويا شوند.
فروش اجزاي بدن، نمونه مدرني از يك تراژدي است كه حتي بر آن نمي  توان گريست.