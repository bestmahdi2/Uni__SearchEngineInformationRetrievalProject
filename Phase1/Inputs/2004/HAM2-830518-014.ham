دانشگاه مازندران
* تاريخچه: با ادغام مدرسه عالي علوم اقتصادي و اجتماعي بابلسر، دانشسراي عالي فني بابل، مدرسه عالي كشاورزي ساري و دانشكده  تحصيلات تكميلي، دانشگاه مازندران تشكيل شد. سال 1358 بر اساس مصوبه شوراي انقلاب فرهنگي به طور رسمي با عنوان دانشگاه مازندران آغاز به كار كرد.
* دانشكده ها، امكانات تحقيقاتي و مطالعاتي:
دانشكده هاي علوم انساني و اجتماعي، علوم پايه، فني و مهندسي، علوم كشاورزي، منابع طبيعي و هنر و معماري، 6 دانشكده اين دانشگاه را تشكيل مي دهند.
* كتابخانه مركزي:
در اين كتابخانه 65 هزار و 700 جلد كتاب فارسي، 20 هزار جلد كتاب غير فارسي و 2 هزار و 850 عنوان مجله و فصلنامه فارسي و غيرفارسي موجود است.
* اعضاي هيأت علمي و دانشجويان:
در اين دانشگاه 10 هزار و 409 دانشجو در 40 گروه آموزشي مشغول تحصيل هستند. 264 نفر عضو هيأت علمي دانشگاه هستند. نسبت اعضاي هيأت علمي به كل دانشجويان يك به 34 است.
* امكانات و خدمات دانشجويي:
اين دانشگاه 3 خوابگاه مجردين برادران و 5 خوابگاه خواهران با گنجايش يك هزار و 500 نفر دارد و دانشجويان از خدمات مشاوره همچون خدمات آموزشي، اجراي تست هوش و شخصيت مي توانند استفاده كنند. نشاني: بابلسر، خيابان پاسداران، سازمان مركزي