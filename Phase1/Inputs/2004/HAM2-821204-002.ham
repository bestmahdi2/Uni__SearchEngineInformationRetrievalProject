از شهر ري به تهران و برعكس، چگونه و چه قدر؟
از ماشين دودي تا مترو
اهالي تهران از افزايش فراوان هزينه هاي رفت وآمد و تردد حرف مي زنند. ما همه هزينه هاي مربوط به آن ها را مي پردازيم، به علا وه هزينه بيشتري براي رسيدن به شهرري.
مرجان نماينده



بله «ري» شهر تاريخي است، شهري با قدمتي 2500 ساله با زيارتگاه هايي كه از ديرباز براي همگان حائز اهميت بوده وهمواره بسياري از مردم تهران و ساير شهرها را به خود جذب كرده است. ساكنان اين ناحيه و آن هايي كه در پي رفتن به شهر ري هستند نياز به وسايل نقليه مناسب با هزينه تردد بهينه تر دارند. هزينه رفت وآمد براي ساكنان منطقه افزايش فراوان يافته و بسياري از مردم اين ناحيه با سنگيني هزينه هاي مربوطه روبه رو هستند و مترو نيز همه اين منطقه را پوشش نداده است.آيا كسي يا سازماني به اين فكر هست؟
فلا ش بك: ماشين دودي ها
حدود 80 سال پيش براي رفت وآمد از تهران به ري و برعكس، از ماشين دودي استفاده مي شد. اين لقب را مردم تهران قديم به آن خودرو داده بودند، چرا كه طي حركت آن ها دود فراوان ايجاد مي شد.
كرايه اي كه براي استفاده از ماشين دودي مي پرداختند در حدود سه شاهي بود كه بعدها به سه قران رسيد. يكي از اهالي قديمي شهرري مي گويد: تا قبل از ورود ماشين دودي به تهران از درشكه براي رفت وآمد استفاده مي كرديم وقتي كه در سال 1300 ماشين دودي به تهران آمد كار راحت تر شد. با پرداخت سه تا چهار شاهي به راحتي به تهران مي رفتيم؛ اما كم كم تهران رشد كرد و ديگر ماشين دودي جوابگوي جمعيت نبود.
غلا مرضا نوازي، يك پيرمرد قديمي مي گويد: ماشين دودي اولين وسيله نقليه ماشيني بين تهران و ري بود كه توسط ناصرالدين شاه به تهران آمد.
او مي گويد: به دليل آب و هواي خوب و اماكن زيارتي و تاريخي كه در ري وجود داشت همواره مسافراني از مناطق گوناگون به آن رفت وآمد داشتند. ماشين دودي وسيله نقليه سريعي بود كه با دو تا سه ريال(دقيقاً يادم نيست)قبلا ً كمتر بود ولي هيچ گاه بيشتر از سه ريال نشد و با اين مبلغ به تهران رفت وآمد مي كرديم و مشكلي نداشتيم.
در كتاب «سرگشت تهران» نوشته اميرحسين ذاكرزاده درباره اين وسيله نقليه آمده: در آغاز ورود ماشين هاي دودي مردم دسته دسته براي تماشاي اين موجود نوظهور به ايستگاه آن مي آمدند ولي هيچ كس جراءت سوار شدن آن را به خود نمي داد!
در جاي ديگري از همين كتاب آمده: «پس از گذشت مدت كوتاهي كار بدانجا رسيد كه ديگر جايي در ماشين دودي براي سوار شدن نمي ماند و مردم نشسته و ايستاده با آن طي طريق مي كردند و حالت مسافران آن بي شباهت به مسافران اتوبوس هاي امروز تهران نبود.»
اتوبوس ها
وقتي ماشين دودي گنجايش مسافران را تحمل نكرد اتوبوس ها جايگزينآن شدند، مسير اين اتوبوس ها از شهر ري به ميدان شوش بود. به گفته قديمي ترها، كرايه اي كه در قبال هر رفت وآمد مي گرفتند دو ريال بود.
شكوري يكي از اهالي قديمي تهران كه به شهر ري آمده است،  مي گويد: در سالهاي اول كه اتوبوس آمده بود، تنها تا ميدان شوش مي رفت، از آن جا براي رفتن به نقاط ديگر بايد مجدداً سوار ماشين مي شديم.در آن دوران بليت نبود و براي هر رفت وآمد نقداً دو ريال مي داديم.
اكنون با رشد جمعيت تهران و مهاجرت بي رويه به اين ابرشهر، ري يكي از مناطق بيست ودوگانه تهران شده و استفاده از اتوبوس ادامه دارد و مي توان از شهرري به نقاط ديگر تهران سفر كرد. اتوبوس هاي امروزي در شهرري به ميدان خراسان، باب همايون، ميدان شوش، مترو خيام، بازار دوم نازي آباد، راه آهن و شهرها و شهرك هاي اطراف شهر مثل دولتآباد، مهديآباد و... مي روند.
براي استفاده از اتوبوس ها در هر مسير دو بليت دريافت مي كنند، ولي گاهي براي بعضي خطوط مثل ميدان خراسان سه بليت بايد پرداخت كرد.
يكي از اهالي شهر ري مي گويد: مبداء بعضي از مسيرها ميدان شهرري و مبداء برخي ديگر پاركينگ شهرري است و با ارائه دو بليت مي توانيم به راحتي به مقصد موردنظر برسيم فقط خدمات رساني نامناسب باعث شلوغي بيش از حد اتوبوس ها در برخي از ساعات روز مي شود.
رسولي، يكي ديگر از شهروندان مي گويد: نرخ گران كرايه هاي تاكسي باعث مي شود، مردم براي رفت وآمد خود از اتوبوس استفاده كنند. به همين دليل اتوبوس ها هميشه شلوغ و مملو از جمعيت هستند.
نكته  اين است كه اتوبوس ها هميشه وسيله نقليه اي ارزان محسوب مي شده اند. اما از آن جا كه ناوگان اتوبوسراني تهران و شهرري پاسخ گوي رشد جمعيت طي دو دهه اخير نبوده است بسياري از شهروندان چاره اي جز صرف نظر كردن از تردد با اتوبوس ندارند.
كافي است به چهره منتظر و خسته صدها مسافر ايستاده در صف هاي بلند اتوبوس طي ساعات اوليه و صبح و شب بنگريم تا ابعاد دشواري ها را به دست آوريم.
تاكسي هاي خطي 
ازدحام تاكسي ها هم بالا است، اما چگونه و با چه هزينه اي؟ اتوبوس ها در ساعاتي از روز باعث تمايل مردم به سفر با تاكسي مي شوند. تاكسي هايي كه در مسيرهاي مختلف منطقه 20 تهران كار مي كنند، به نقاط مختلف شهر و اطراف شهرري مي روند. نرخ كرايه تاكسي ها از ميدان شهرري به مقاصد مختلف ار ابن قرار است:
ميدان شوش: 150 تومان
ميدان راه آهن: 200 تومان 
شهرك هاي دولت آباد: 125 تومان 
ميدان نماز: 90 تومان 
شهرك علا ئين: 80 تومان 
جوانمرد:100 تومان 
امين آباد: 125 تومان
تاكسيراني از شهر ري به مسيرهاي ديگر هم سرويس  مي دهد و آنها نيز كرايه هايي در همين حد دريافت مي كنند.
م - آشتياني، يكي ديگر از شهروندان مي گويد: رانندگان تاكسي هاي شهرري هرچند وقت به دلخواه خود كرايه ها را افزايش مي دهند. براي همين ترجيح مي دهيم با اتوبوس تردد كنم. اما براي اين كار هم بايد حداقل ساعتي زودتر از منزل خارج شويم تا به موقع به مقصد برسيم.
همه مي دانندپرداخت هزينه سفر با تاكسي براي همه ساكنان شهرري ميسر نيست و بايد سيستم خدمات حمل و نقل عمومي در محل افزايش يابد، بسيار بيش از آن چه هست. و بار هزينه هاي تردد را كاهش دهد.
هزينه بالا  بدون خدمات مناسب 
اهالي شهر ري عقيده دارند؛ نرخ كرايه ها در مقايسه با مسيرها بالا  است. آشتياني مي گويد: كرايه شهرري - راهآهن نسبتاً قابل قبول است ولي وقتي بايد براي رفتن به ميدان نماز 90 تومان بپردازي همه چيز سخت مي شود. گاهي بعضي از رانندگان براي اين مسير 100 تومان مي گيرند و به روي خودشان هم نميآورند.
تاكسي ها بايد بتوانند مسافران را سريع تر به مقصد برسانند ولي فرسوده بودن و نرخ هاي نامطلوب باعث مي شود شهروندان كمتر از تاكسي استفاده كنند. مسافر يكي از تاكسي ها مي گويد: مردم از نرخ اين كرايه ها ناراضي هستند؛ ولي تعجب اين جا است كه چرا هيچ اعتراضي نمي كنند.
شريفي، پسري جوان كه در يك بوتيك كار مي كند، مي گويد: تاكسي ها كار مشخصي ندارند گاهي بايد مدت ها منتظر يك تاكسي در ايستگاه بايستي و در عوض، در همين يك ربع يا 20 دقيقه دو يا سه ماشين شخصي از كنارت مي گذرند و اگر براي رسيدن به مقصد از آنها استفاده كني، كرايه بالا  بايد بپردازي. توجيه اين راننده ها اين است كه ما خيلي سريع شما را به مقصد رسانديم.
رانندگان اتومبيل هاي شخصي كه اقدام به مسافركشي مي كنند. نيز مشكلا تي را براي مسافران و رانندگان تاكسي ها به وجود مي آورند. وضعيت نامطلوب اقتصادي در اين منطقه باعث شده جواناني كه به نحوي موفق به خريد اتومبيل مي شوند در ساعات بي كاري خود به مسافركشي بپردازند.
وجود اين اتومبيل هاي شخصي اكثر مواقع موجب درگيري هايي بين رانندگان تاكسي و رانندگان اين اتومبيل ها مي شود. صحنه هاي درگيري آنها نشان مي دهد وضعيت معيشت هر دو جبهه تا چه حد نامطلوب است.
تاكسي سرويس ها



شلوغي اتوبوس ها و نامناسب بودن وضعيت تاكسي هاي خطوط باعث مي شود برخي از خانواده ها براي آسايش خود از تاكسي سرويس استفاده كنند. تاكسي سرويس هاي شهرري نسبت به ديگر نقاط تهران مبالغ كمتري دريافت مي كنند. هزينه سفر با تاكسي سرويس از شهرري به شهرك اكباتان 2500 تا 2700 تومان است و يا هزينه رفتن به مسيرهاي اطراف شهرري مثل محله قلعه دولتآباد 400 تا 500 تومان است. بسياري از اهالي شهرري از نرخ اين كرايه ها راضي هستند.
شعباني مي گويد: براي رفتن به شهرك غرب از شهرري 3000 تومان پرداختم ولي هنگام بازگشت اين مبلغ 4500 تومان بود. نرخ كرايه هاي شهرري هميشه ارزان تر از جاهاي ديگر است؛ البته اين نرخ باتوجه به وضعيت زندگي مردم و مقايسه با نقاط ديگر مطلوب است.
يكي ديگر از اهالي شهر مي گويد: ساكنان شهرري به دليل اين كه معمولا ً از قشر متوسط جامعه هستند توانايي پرداخت كرايه هاي سنگين را ندارند. بنابراين هميشه براي رفتن به مكاني مبالغ كمتري را مي پردازند. مثلا ً در حدود دو هفته پيش براي رفتن به اطراف خيابان زرتشت دو هزارتومان پرداختم اما هنگام بازگشت ترجيح دادم از وسيله اي ديگر استفاده كنم زيرا كرايه ها درحدود 500 تومان بيشتر بود.
يكي ديگر از اهالي شهرري مي گويد: بله تاكسي سرويس ها خوب هستند، ولي نه براي من و خانواده ام كه حداكثر حقوقمان به 120 هزار تومان هم نمي رسد. ما نمي توانيم براي يك كورس 1500 تومان بپردازيم كه با برگشت آن بايد هزينه اي معادل سه هزار تومان بپردازيم. تاكسي سرويس ها متعلق به قشري كه من از آن آمده ام، نيستند.
مترو
از آبان ماه سال 81 خط يك متروي تهران از ميرداماد به شهرري راه اندازي شد. از آن تاريخ به بعد اهالي شهرري براي رفت و آمد به تهران از اين وسيله نقليه استفاده مي كنند و براي اين سفر فقط 65 تومان مي پردازند.
معصومي كه هر روز از تجريش به شهرري مي آيد و به كار مشغول مي شود، مي گفت: تا قبل از افتتاح مترو از تاكسي استفاده مي كردم. كرايه ها براي من كه وضع مالي نسبتاً مطلوبي دارم بد نبود ولي ممكن است براي عده اي پرداخت چنين كرايه اي سخت باشد.
او ادامه مي دهد: از زماني كه مترو راه اندازي شد از اين وسيله استفاده مي كنم و چون هميشه ساعات رفت و برگشتم زماني است كه مترو خلوت است، هيچ مشكلي ندارم.
اميري عقيده دارد: استفاده از مترو در ساعات اوليه روز بسيار مشكل است يك بار براي رفتن به محل كارم از مترو استفاده كردم ولي آنقدر شلوغ بود كه آن روز از هميشه ديرتر به محل كار رسيدم. استفاده از مترو شايد ارزان باشد ولي هميشه مناسب نيست.يك شهروند ديگر مي گويد: كرايه مترو براي رفتن به مسيرهاي دور مناسب است فقط با 65 تومان مي توان به ميرداماد رفت ولي اين وسيله براي اواسط روز مناسب است. ساعات اوليه روز و هنگام تعطيل شدن ادارات و كارگاه ها خيلي شلوغ مي شود. حتي از اتوبوس هم بدتر است.
لطفاً به ما هم فكر كنيد
يكي از اهالي شهرري كه هر روز دو ساعت وقت صرف مي كند تا به محل كارش در مركز تهران برسد،(بدون استفاده از مترو)و همين زمان را هم براي بازگشت تحمل مي كند جمع بندي درددل اكثر ساكنان شهرري را  كه شاغل هستند به زبان ميآورد و مي گويد: «به نظر مي رسد ما بخشي از فعالان تهران نيستيم. شايد مسئولا ن فكر مي كنند همه ما در اطراف محل سكونت مان زندگي مي كنيم. اهالي تهران از افزايش فراوان هزينه هاي رفت وآمد حرف مي زنند. هزينه هايي كه براي رسيدن به شهرري بيشتر از اين هم هستند.