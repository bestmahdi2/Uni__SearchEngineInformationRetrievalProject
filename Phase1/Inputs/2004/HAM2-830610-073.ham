شبكه گردشگري ميراث فرهنگي افتتاح شد
همزمان با خجسته  سالروز ميلاد امير مؤمنان حضرت علي(ع)شبكه اطلاع رساني گردشگري خبرگزاري ميراث فرهنگي بطور رسمي افتتاح شد.
به گزارش ميراث خبر، اطلاع رساني سراسري و تمركز در فرآيند خبررساني صحيح، دقيق و به موقع فعاليت خدمات دهندگان صنعت گردشگري ايران، آگاهي مسئولان و متوليان دست اندركار سياستگذار از فعاليت فعالان اين صنعت، معرفي استعدادها و جاذبه هاي گردشگري ايران، جلب مشاركت بخش هاي غيردولتي فعال در رونق گردشگري ايران و نيز كمك به جذب گردشگران جهان از جمله مهم ترين ضرورت ها و اهداف راه اندازي سايت گردشگري و خبرگزاري ميراث فرهنگي است.
در سايت گردشگري اين خبرگزاري بخشهايي چون صنعت گردشگري با زيرمجموعه هتل ها، رستورانها، دفاتر خدمات مسافرتي، تورهاي گردشگري، مراكز تفريحي و ورزشي، مراكز تجاري، خدمات فرودگاهي و ايستگاهي و آموزش هاي حرفه اي، جاذبه هاي گردشگري با زيرمجموعه زيارتي، فرهنگي، تفريحي، اكوتوريسم، مناطق آزاد و نقشه گردشگري شهرها، حمل و نقل با زيرمجموعه هوايي، جاده اي، دريايي، راه آهن، و نقشه  گردشگري راههاي كشور، نهادهاي رسمي با زيرمجموعه مجلس شوراي اسلامي، وزارت امور خارجه، وزارت فرهنگ و ارشاد اسلامي، سازمان حج و بين الملل با هدف انعكاس رويدادها و گزارشهاي خبري صنعت گردشگري در جهان، قوانين ومقررات با زير مجموعه هاي بخشنامه ها و مجوزها، گمرك، گذرنامه و سرمايه گذاري و كارآفريني، فرصتهاي سرمايه گذاري، حوادث ايمني و رويدادها و مناسبت ها ديده مي شود.