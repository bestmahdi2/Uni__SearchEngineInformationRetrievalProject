سخنگوي  رزمايش  عاشوراي  پنج :
در استراتژي  دفاعي  و در تاكتيك  تهاجمي  هستيم
ايرنا: سخنگوي  رزمايش  عاشوراي  پنج  گفت : در استراتژي ، يك  نيروي  كاملا دفاعي هستيم  اما در تاكتيك ، تهاجمي عمل  مي كنيم .
سردار حسين  سلامي ، درمنطقه  عمومي غرب  كشور، محل  برگزاري  رزمايش  عاشوراي  پنج ، گفت : تا زماني  كه هدفهاي  خود را در اين  رزمايش  تكميل  نكنيم  اين  رزمايش  تداوم  دارد.
وي  در مورد پايان  مرحله  مقدماتي  و شروع  مرحله  جديد اين  رزمايش  اظهار داشت : روز گذشته همه  يگانهاي  زرهي  و واحدهاي  پياده  مستقر در مواضع  پدافندي به همراه  گردانهاي  عاشوراي  نيروي  مقاومت  در مواضع  مستحكم  پدافندي  ما مستقردر مناطق  مرزي  عمليات ، دفاع  قطعي  را انجام  دادند. وي  ادامه  داد: اكنون  نيروهاي  پدافندي  ما در حال  درگيري  با دشمن  فرضي هستند و تبادل  آتش  بين  اين  واحدها ادامه  دارد.