اعتبار شهرداري براي بافت هاي فرسوده
تدوين آئين نامه شرح وظايف شهرداري در زمينه نحوه احياي بافت هاي تاريخي موجود در استان ها كه توسط سازمان ميراث فرهنگي و گردشگري، سازمان شهرداري ها و وزارت مسكن در حال انجام است تا 2 ماه آينده به پايان مي رسد. محمد علي طبرسا، مدير حفظ بافت هاي تاريخي كشور گفت: براساس ماده 166 برنامه توسعه سوم، سازمان شهرداري ها و سازمان ميراث فرهنگي و گردشگري موظف شده اند كه در تعاملي دو جانبه، اقدام به حفاظت و احياي بافت هاي تاريخي كنند. برهمين اساس مقرر شده شهرداري اعتباراتي را از محل اعتبارات استاني و ملي براي احياي بافت هاي تاريخي كشور اختصاص دهد.
طبرسا افزود: براساس اين ماده سازمان ميراث فرهنگي و گردشگري به صراحت موظف به تعيين ضوابط و اصول نحوه فعاليت شهرداري ها در بافت هاي تاريخي شده و بايد بر اجراي اين ضوابط نظارت مستقيم داشته باشد. وي تصريح كرد: از اين رو سازمان ميراث فرهنگي و گردشگري در تعامل با سازمان شهرداري ها و وزارت كشور در حال تدوين آئين نامه اي است كه براساس ضوابط آن، محدوده و محور فعاليت شهرداري ها در زمينه ميزان و چگونگي صرف اعتبارات ونحوه عمليات احيا،  ساماندهي و بهسازي بافت هاي تاريخي به طور كامل مشخص شود.