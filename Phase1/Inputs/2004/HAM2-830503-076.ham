ادعاي واشنگتن تايمز درباره احتمال تكرار حملات تروريستي با هواپيما
روزنامه  واشنگتن  تايمز در شماره  روز پنجشنبه  خود به  نقل  از خدمه  و مأموران  محافظ داخل  هواپيما مدعي  شد كه  «اتباع  خاورميانه  در حال  بررسي فرودگاه ها و آزمايش  تدابير امنيتي  داخل  هواپيماها به  منظور يك  حمله تروريستي  هستند».به گزارش ايرنا از نيويورك  واشنگتن  تايمز، اعلام كرد حداقل در  دو هواپيما مرداني  خاورميانه اي تبار بوده اند كه  به  گفته  يك  خلبان ، با رفتاري  كليشه اي  تلاشي  را براي  حمله با هواپيما سازماندهي  كردند.واشنگتن  تايمز به نقل  از يك  مأمور محافظ هواپيما نوشت : بدون  كوچكترين ترديدي  آنها در صدد حمله  تروريستي  بودند.اين  روزنامه  نوشت :خلبان  ديگري  گزارش  داده  است  كه  مرد خاورميانه اي ديگري  را ديده  است  كه  با دوربين  در حال  نوشتن  ارقام  نوشته  شده  بر روي دم  هواپيما بوده  است .
به نوشته شماره ديروز روزنامه نيويورك تايمز مسئولان ارشد اطلاعاتي گفتند اعضاي القاعده كه در هفته هاي اخير در عربستان، پاكستان و افغانستان دستگير شده اند اطلاعات مهمي درباره حمله تروريستي احتمالاً قريب الوقوع ارائه كرده اند كه ابعادي نظير حملات 11 سپتامبر 2001 خواهد داشت.