بررسي گسل هاي شهر تهران
درست است، اگر خداي نكرده زلزله تهران را بلرزاند، روي پهنه گسل بودن يا نبودن چندان توفيري نمي كند، اما شناخت دقيق و بررسي گسل هاي تهران مي تواند، هم تصميم سازان را براي طرح هاي آتي شهر كمك كند و هم اينكه توان تشخيص پيش نشانگرهاي زلزله را بالا ببرد. رئيس سازمان مديريت بحران شهرداري تهران، مازيار حسيني از نصب قريب الوقوع 12لرزه نگار روسي در تهران خبر داد. به گفته وي با نصب اين لرزه نگار هاي جديد مي توان از مركز گسل تا شعاع 100كيلومتري آن، وضعيت گسل را شناسايي و بررسي كرد. وي افزود: «اين دستگاه ها كه براي اولين بار در كشور به كار گرفته خواهند شد، قادر به شناسايي روند جنبش در رفتارهاي داخل زمين خواهند بود.» حسيني گفت: «نتايج ابتدايي مطالعات اوليه بعد از 3 ماه از زمان نصب اين دستگاه ها امكان پذير است. با اين حال نصب اين دستگاه ها به معني امكان پيش بيني زلزله نيست، چرا كه پيش بيني نيازمند وجود حداقل 30 پارامتر علمي است.»