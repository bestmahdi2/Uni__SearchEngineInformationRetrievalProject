سينماكارت از دهه فجر وارد بازار مي شود
معاونت سينمايي وزارت ارشاد اعلام كرد كه كارت اعتباري سينما با نام «سينما كارت» براي نخستين بار از ايام فجر امسال به بازار عرضه مي شود.
سينما كارت، نوعي كارت اعتباري است كه امكان خريد اعتباري بليت با تسهيلات از جمله تخفيف بليت و تهيه اين كالا با استفاده از اينترنت را براي علاقه مندان به سينما فراهم مي كند.
دارندگان سينما كارت مي توانند به عضويت باشگاه تماشاچيان سينماي ايران در آيند و دست اندركاران پخش و توليد فيلمهاي سينمايي نيز از طريق سينماكارت به ميزان فروش و تعداد تماشاگران فيلمها دست مي يابند.
اعتبار سينما كارت دو ساله و قابل تمديد است و پس از استفاده در پايان هر ماه يك نسخه صورتحساب از خريد و بدهي براي كاربران ارسال مي شود.اين كارت در مرحله اول، براي استفاده از تماشاگران آثار شركت كننده در بيست و دومين جشنواره بين المللي فجر صادر شده و علاقه مندان مي توانند كارتهاي اعتباري سينما را از غرفه هاي فروش سالنهاي نمايشي اين جشنواره در تهران تهيه كنند.اجراي طرح سينما كارت، در آينده در شهرستانها نيز گسترش خواهد يافت.
جشنواره در كرمان
مدير كل  فرهنگ  و ارشاد اسلامي استان  كرمان  گفت : جشنواره  فيلم  فجر امسال براي  اولين  بار همزمان  با تهران  در كرمان  نيز برگزار مي شود.
به گزارش ايرنا، حجت الاسلام  علي  ملانوري  در گفت وگو با خبرنگاران  افزود:اين  جشنواره  روزهاي  16 تا 24 بهمن  ماه  به  مدت  هشت  روز برگزار خواهد شد وطي  آن 12 فيلم  اكران  نشده  ايراني  و 9 فيلم  اكران  نشده  خارجي  به  نمايش در مي آيد.
وي  گفت : هر يك  از اين  فيلم ها سه  نوبت  به  نمايش  گذاشته  مي شوند و سه سينماي  شهر تماشا، نور و آسياي  كرمان  براي  اجراي  اين  جشنواره  در نظرگرفته  شده  است .وي  اعلام  كرد: فيلم هاي  به  نمايش  گذاشته  شده  توسط مردم  داوري  خواهند شدو از بين  آنها يك  فيلم  به  عنوان  فيلم  منتخب  جشنواره  كرمان  معرفي  و در روز28 بهمن  ماه  به  عوامل  و دست اندركاران  آن جوايزي  اهدا خواهد شد.
او گفت : اجراي  اين  جشنواره  600 ميليون  ريال  هزينه  دربر دارد كه  وزارت فرهنگ  و ارشاد اسلامي به  طور افتخاري  آن را در كرمان  اجرا مي كند.
ملانوري  افزود: در اين  جشنواره  فيلم هايي  از جمله  دوئل ، مزرعه  پدري ، شمعي در باد، عروس  افغان ، ملآقات  با طوطي ، رسم  عاشق  كشي  و مشت  بر پوست  به كارگرداني  احمدرضا درويش ، رسول  ملاقلي پور، پوران  درخشنده ، ابوالقاسم طالبي ، داوود نژاد، خسرو معصومي و عالي  پيام  در معرض  ديد مردم  استان  كرمان  قرار مي گيرد.