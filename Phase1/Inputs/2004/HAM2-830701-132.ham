مشخصات علمي - كاربردي گسل شمال تهران تعيين مي شود
گروه شهري: گسل شمال تهران با همكاري متخصصان آلماني نقطه به نقطه شناسايي مي شود و با مشخص شدن شيب، عمق و شدت زلزله احتمالي در اين محدوده، حريم گسل تعيين و چگونگي و ضوابط ساخت و ساز در اين محدوده تعريف مي شود.مهندس عبدالعلي زاده وزير مسكن و شهرسازي پس از امضاي تفاهم نامه ميان مركز تحقيقات ساختمان و مسكن و دانشگاه فني برلين ضمن بيان اين مطلب افزود: اين تفاهم نامه سه محور اساسي را تعقيب مي كند كه محور اول، مطالعه روي شناخت بيشتر زلزله و مقاوم سازي است و محور دوم شناسايي گسل شمال تهران با همكاري مركز تحقيقات ساختمان و مسكن و دانشگاه فني برلين است. محور سوم درباره تربيت مربياني براي آموزش فني و حرفه اي هم در سطح كاردان هاي ساختمان و هم كارگران ساختماني است تا به توجه به مقررات ملي ساختماني كه استفاده از كارگران فني را در ساخت و ساز اجباري نموده، سطح دانش فني كارگران ارتقا يابد.