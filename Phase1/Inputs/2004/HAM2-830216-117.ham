قهرمان سابق كشتي جهان:
افراد بي اطلاع موجب تخريب قهرمانان شده اند
گروه ورزشي: منصور مهديزاده قهرمان سابق كشتي جهان و پيشكسوت كشتي در ارتباط با مسائل روز كشتي و اظهار نظر رئيس كميته ملي المپيك در رابطه با انتصاب يا انتخاب اميررضا خادم مي گويد: آنقدر كارها بر مبناي عدم تخصص تقسيم شده كه افراد بي اطلاع و بدون تخصص از مسايل پهلواني، قهرماني و مسايل روز، حرف هايي مي زنند كه با توجه به سابقه و ورزشي شان بعيد است.وي افزود: اين مسايل ناشي از آن است كه همه كارها سطحي در نظر گرفته شده و مسايل قهرماني را همانند ساير موضوعات مي پندارند در حالي كه تفاوت بسياري وجود دارد و اين اظهار نظرها حتي باعث شده تا خود فردي كه از وي حمايت شده، به حرف آيد و موضوعات ديگري را مطرح كند.صاحب بازوبند پهلواني كشور در ادامه تصريح كرد: شخصي كه به كارش ناوارد باشد وقتي قصد تعريف از فردي را داشته باشد، او را خراب مي كند و موجب تخريب يك قهرمان مي شود.مهديزاده با تأييد عملكرد فدراسيون كشتي در رابطه با تصميمات آن، خاطرنشان كرد: فدراسيون تصميم خوبي گرفت و اعلام كرد كه بايد به نظرات مردم احترام گذاشت و كشتي گيران بايد به مقررات كشتي و نحوه گزينش آن احترام بگذارند و خود را با آن تطبيق دهند. فدراسيون كشتي بايد كار خود را با قدرت ادامه دهد و ورزشكاران به اين حاشيه سازي ها توجهي نكنند.