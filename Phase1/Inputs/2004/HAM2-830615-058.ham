148 منطقه نمونه گردشگري در كشور احداث مي شود
به پيشنهاد سازمان ميراث فرهنگي و گردشگري، 148 منطقه نمونه گردشگري با كاركرد بين المللي، ملي،استاني و محلي در كشور احداث مي شود.
اردشير اروجي مديركل آمار و برنامه ريزي سازمان ميراث فرهنگي و گردشگري ضمن بيان اين مطلب اظهار داشت: سازمان ميراث فرهنگي و گردشگري طرح راه اندازي 5 منطقه نمونه  گردشگري در سطح بين المللي، 35 منطقه در سطح ملي و 108 منطقه در سطح استاني و محلي را در قطب هاي مهم تاريخي و طبيعي كشور به هيات دولت ارائه مي كند.
وي همچنين افزود: انجام مطالعات و برنامه ريزي احداث اين طرح با اعتبارات و سرمايه هاي دولتي است اما ايجاد تجهيزات و تاسيسات، مديريت و نگهداري با سرمايه گذاري بخش خصوصي خواهد بود.اروجي تاكيد كرد: طرح احداث مناطق نمونه ي گردشگري در جلسه  كميته برنامه ريزي تنظيم سند ملي بخش سازمان ميراث فرهنگي و گردشگري مورد بررسي قرار گرفت و حداكثر تا ماه آينده براي تصويب و تخصيص اعتبارات در دستور كار هيات دولت قرار مي گيرد.