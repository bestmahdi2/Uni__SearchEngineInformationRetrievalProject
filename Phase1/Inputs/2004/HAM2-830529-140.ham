خاتمي: اشغالگران نمي خواهند مردم عراق روي پاي خود بايستند
رئيس  جمهوري  اسلامي ايران  گفت : دل  همه  ما از آنچه  در عراق  مي گذرد، خون است .
به گزارش ايرنا سيدمحمد خاتمي سه شنبه  شب  در جمع  نخبگان  استان  كردستان  با اشاره  به جنايات  اخير اشغالگران  دركشور عراق  افزود: چرا بايد مردم  عراق  اينطورمظلومانه  مورد ظلم  و خشونت  و تهديد قرار گيرند.
رئيس  جمهوري  در ادامه  به  حملات  ددمنشانه  اشغالگران  به  شهر نجف  و تعدي به  حرم  مطهر حضرت 
اميرالمومنين  (ع )و كشتار مردم  اين  شهر اشاره  كرد وگفت : جان  انسانها از منظر اسلام  از كعبه  مقدس تر است . وي  افزود: ديروز فلوجه  و برادران  و خواهران  سني  و امروز نجف  و شيعيان را كوبيدند و فردا سراغ  كردها مي روند، زيرا آنها نمي خواهند عراق  با اتكابه  تمام  مردم ، مذاهب  و قوميتهاي  مختلف  خود روي  پاي  خود بايستند.
رئيس  جمهوري  به  كشتارهاي  وحشيانه  رژيم  صهيونيستي  در سرزمين  اشغالي فلسطين  اشاره  كرد واظهار داشت : امروز انسانها در سرزمين هاي  اشغالي  درمعرض  تهديد و سركوب  هستند واين  از ديد آنها خويشتنداري  و تسامح  محسوب مي شود. وي  افزود: اما كسي  كه  مورد سركوب  و از سرزمين  خودش  رانده  شده  و فرزندخود را دركمپ ها به  دنيا مي آورد و اجازه  بازگشت  به  سرزمين  آباء و اجدادي خود را ندارد و هر جا مي رود سرشان  به  سنگ  مي خورد، اگر دست  به  عمليات  خشني بزند كه  حق  طبيعي  آنهاست ، خشونت  طلب  محسوب  مي شود اما كسي  كه  خانه  را با بلدوزر بر روي  ساكنين  و صاحبان  خانه  خراب  مي كند، خشن  نيست .
رئيس  جمهوري  به  اهداف  انقلاب  اسلامي از جمله  حق  آزادي ، حاكميت  ملت  به سرنوشت  خويش  اشاره  كرد و گفت : امروز بايد با پافشاري  به  روشهايي  كه  درروح  انقلاب  اسلامي بود و همه  آحاد مردم  ازآن  بهره مند بودند، بهانه ها را ازدشمنان  گرفت .خاتمي تأكيد كرد: امروز مسيحيت ، اسلام ، شيعه  و سني  درخطر نيست  بلكه  روح اديان  الهي  است  كه  در پاي  ماده  پرستي  در حال  قرباني  شدن  است .وي  با اشاره  به  اشتباهاتي  كه  بهانه  دست  برخي  از دشمنان  مي دهد، اظهارداشت : آنها از اين  اشتباهات  به  عنوان  ابزاري  براي  فشار آوردن  به  كشورمان  و بسياري  از كشورهاي  اسلامي استفاده  مي كنند.
رئيس  جمهوري  با تصريح  به  اين كه  ما تسامح  را به  جهان  آموختيم  گفت : ازطنزهاي  بزرگ  تاريخ  اين  است ، كساني  كه  ما تسامح  را به  آنها آموختيم  به دروغ  ما را متهم  به  عدم  تسامح  مي كنند. وي  اضافه  كرد: يا ما را متهم  به  عدم  تسامح  و خشونتي  مي كنند كه  دركشورهاي  خودشان  بطور ظريف  و در جهان  بطور آشكار بكار مي گيرند.
وي  در ادامه به  الگوگيري  غربي ها در جريانهاي  صليبي  از تمدن ، روش  و منش  اسلامي اشاره  كرد و گفت : هنگامي كه  غربيها با استفاده  از تمدن  و علوم  اسلامي راه علم  و دانش  را آغاز كردند، متاسفانه  مسلمانان  به  دلايل  متنوع  و مختلف  درخواب  غفلت  بسر مي بردند.