هزينه درمان ديابت پنج برابر شده است
مشكلا ت بيماران ديابتي به خودي خود دهشتناك، دردزا و مزمن است و در اين بين، بعد اقتصادي مصايب اين عارضه نيز سر برآورده. در روزگاري كه درمان يك مريض باوجود گرفتار آمدن در هزاران مشكل جنبي زندگي و مالا مال بودن بيمارستان ها از بيماران، بسيا ردشوار است. تقبل هزينه هاي آن هم كمي نامنصفانه به نظر مي رسد. شايد ايجاد برخي تسهيلا ت براي اين افراد ضروري به نظر برسد.
رئيس انجمن ديابت ايران گفت: هزينه درمان عوارض ناشي از بيماري ديابت نظير نابينايي، بروز مشكلا ت كليوي و عصبي و نيز قطع عضو به پنج برابر هزينه درمان اين بيماري رسيده است.
دكتر اسدالله رجب افزود: هزينه ناشي از عوارض بيماري ديابت بسيار افزايش يافته است و اقتصاد كشور جوابگوي اين هزينه  ها نخواهد بود.
وي با بيان اين  كه درمان ديابت برپايه سه مورد است كه معمولا  هيچ گاه با دقت انجام نمي شود، گفت: داشتن فعاليت جسمي، تغذيه مناسب با رعايت رژيم غذايي و مصرف داروها از جمله پايه هاي درمان بيماري ديابت است.
دكتر رجب اظهار داشت: متأسفانه 99 درصد افراد ديابتي كه بيماري آنها شناخته شده است و درحال درمان هستند ميزان قند خون آنها از كنترل نامطلوبي برخوردار است به همين علت اغلب آنها دچار عوارض ناشي از اين بيماري مي شوند.
وي گفت: آموزش اساس درمان افراد ديابتي است چون بدون آن قند خون كنترل نمي شود. وقتي فردي تحت آموزش صحيح قرار گرفته باشد مي داند كه نه تنها به صورت روزانه بلكه بايد هر ساعت قند خون خود را كنترل كند.
رئيس انجمن ديابت ايران اظهار داشت: از يك سو تا زماني كه افراد ديابتي تحت آموزش قرار نگيرند و به كنترل هاي روزانه قند خون خود توجه نكنند و از سوي ديگر تا زماني كه بيمه ها هزينه درمان اين بيماران را به عهده نگيرند، قند خون كنترل نمي شود، در نتيجه باعث ايجاد عوارض در آنها شده و هزينه زيادي را به سازمان هاي بيمه گر و بهداشت جامعه تحميل مي كند.
وي گفت: هزينه پيشگيري از اين بيماري بسيار كمتر از درمان آن است و انجمن ديابت ايران به تنهايي نمي تواند در اين زمينه فعاليت مطلوب داشته باشد چون براي پيشگيري از اين بيماري نياز به عزم ملي است. بنابراين بايد مسؤولان در اين مورد برنامه ريزي كرده و امكانات لا زم را فراهم كنند.
دكتر رجب با بيان اين كه در زمينه پيشگيري از بيماري ديابت متأسفانه فقط شعار داده مي شود، گفت: اگر از اين بيماري پيشگيري نشود، از يك سو تعداد بيماران ديابتي روز به روز افزايش مي يابد و از سوي ديگر هزينه هاي ناشي از در مان آن زياد مي شود.