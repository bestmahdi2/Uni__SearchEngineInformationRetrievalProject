دانشگاه شهيد بهشتي
* تاريخچه: اين دانشگاه واقع در منطقه اوين تهران، سال 1338 با نام دانشگاه ملي تأسيس شد. تا سال 1358 كه اين دانشگاه دولتي شد هزينه هاي آن از محل اخذ شهريه از دانشجويان تأمين مي شد. سال 1362 به دانشگاه شهيد بهشتي تغيير نام داد. با طرح ادغام مؤسسات آموزش عالي، مدرسه عالي برنامه ريزي و كاربرد كامپيوتر و مؤسسه آمار و انفورماتيك در اين دانشگاه ادغام شد.
* دانشكده ها، امكانات تحقيقاتي و مطالعاتي
اين دانشگاه شامل 10 دانشكده: ادبيات و علوم انساني، حقوق، علوم،  علوم اداري، علوم اقتصادي و سياست، علوم تربيتي و روانشناسي، علوم رياضي، علوم زمين، معماري و شهرسازي و مهندسي برق و كامپيوتر است. همچنين گروه تربيت بدني و گروه معارف اسلامي نيز از مراكز آموزش عالي وابسته به اين دانشگاه است.
* مراكز تحقيقاتي
در حال حاضر 7 مركز تحقيقاتي، تحقيقات شيميايي، تحقيقات علوم اداري، تحقيقات علوم اقتصادي، مركز خدمات مشاوره اي و روانكاوي، مركز تحقيقات معماري و شهرسازي، پژوهشكده گياهان دارويي و پژوهشكده ليزر در اين دانشگاه مشغول به فعاليت هستند.
* كتابخانه مركزي
اين كتابخانه بيش از 300 هزار جلد كتاب فارسي و غيرفارسي دارد. در اين كتابخانه منابع غيرچاپي از مجله، فيلم 16 ميليمتري،  نوار ويدئويي علمي و آموزشي و سينمايي دريافتي از ماهواره به زبان اصلي وجود دارد.
* اعضاي هيأت علمي و دانشجويان
در اين دانشگاه بيش از 11 هزار دانشجو در حال تحصيل هستند. 512 نفر كادر دانشگاه را تشكيل مي دهند.
* امكانات و خدمات دانشجويي
اين دانشگاه شامل 7 باب خوابگاه مجردين با گنجايش 2 هزار و 500 نفر و 2 باب خوابگاه متأهلين با گنجايش 40 خانوار است. همچنين خوابگاه دانش پژوهان متأهل موقوفه احداث شده است كه حدود 112 آپارتمان است.
* نشاني: تهران - اوين www.sbu.ac.ir