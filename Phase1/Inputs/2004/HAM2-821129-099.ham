كشمكش بر سر تعويق انتخابات در افغانستان
در حالي كه مطبوعات آمريكا روز دوشنبه از تعويق زمان انتخابات در افغانستان خبر دادند، دولت حامد كرزاي، ديروز گفت:  مصمم است كه نخستين انتخابات آزاد اين كشور را در موعد تعيين شده در ماه ژوئن برگزار كند.
شبكه خبري بي.بي.سي به نقل از سخنگوي كرزاي نوشت:  علي رغم چالش هاي موجود و وضعيت ناامن كنوني انتخابات در موعد مقرر برگزار مي شود.
روزنامه نيويورك  تايمز روز دوشنبه  احتمال  داد، انتخابات  رياست  جمهوري و پارلماني  افغانستان  كه  قــرار است  خرداد مــاه  آتي  برگزار شود، به  دلايل امنيتي  و كند بودن  روند ثبت  نام  افراد واجد شرايط شــركت  در انتخابات ، درموعد مقرر برگزار نشود و به  تعويق  افتد.
اين  روزنامه  نوشت : مقامات  دولت  جورج  بوش رئيس  جمهوري  آمريكا اخيرا اعلام  كرده اند كـه  شرايط امنيتي  در حداقل  يك  سوم سرزمين  افغانستان  خطرناك  بوده  و مانع  ثبت  نام  براي  راي گيري  مي شود به  طوري كه  تنها 8 درصد از افراد واجد شرايط تاكنون  ثبت  نام  كرده اند.
سخنگوي كرزاي  گفت : بزودي  بيش  از چهار هزار و 500 حوزه  ثبت نام  در سراسر افغانستان فعال  خواهد شد تا در زمان  باقيمانده  تمام  10 ميليون  و 500 هزار نفرواجدان شرايط شركت  در انتخابات  را ثبـــت  نام  و كارت  شركت  در انتخابات  براي  آنان صادر كند.
مقامهاي  سازمان  ملل  اعلام  كرده اند، انتخابات  در صورتي  موفقيت  آميز خواهدبود كه  حداقــل  از 70 درصد از افراد واجد شرايط براي  انتخابات  ثبت  نام  به عمل  آيد.
در همين حال معاون وزير دفاع آمريكا كه به افغانستان سفر كرده است، اعلام كرد: طالبان ديگر خطري براي منطقه و افغانستان به حساب نمي آيد.