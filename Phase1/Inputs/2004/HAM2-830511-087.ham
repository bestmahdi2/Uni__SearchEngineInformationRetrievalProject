رئيس كميته ايمن سازي شوراي تهران:
ساخت و ساز در حريم گسلها امكانپذير است
رئيس كميته بهسازي و ايمن سازي شوراي شهر تهران گفت: ساخت و ساز در حريم گسلها براساس ضوابط و قوانين مربوط به اين حريم، امكانپذير است.
حمزه شكيب در پاسخ به اين سئوال كه آيا تدوين ضوابط در حريم گسلها آغاز شده است، گفت: تدوين چنين ضابطه اي يكي از وظايف وزارت مسكن و شهرسازي است و براساس اطلاعات موجود، هنوز اقدامي براي تدوين ضوابط ساخت و ساز در حريم گسلها آغاز نشده است.رئيس كميته بهسازي و ايمن سازي شوراي شهر تهران يكسان بودن ضوابط براي ساخت و ساز در تمام مناطق شهر را نادرست دانست و تأكيد كرد: علاوه بر ضرورت وجود ضوابط مشخص ساخت و ساز براي اطراف گسلها، تعيين مختصات دقيق گسل ها و فاصله استاندارد براي ساخت و ساز حائز اهميت است، فقدان اين دو عامل موجب شده است كه ضوابط طراحي شده براي گسلهاي غيرفعال باشد و ساخت و ساز در حريم گسل با ساير نقاط شهر يكسان باشد.