سرمايه گذاري بانك ملي به صدر آمد
گروه بورس:سرمايه گذاري بانك ملي روز گذشته همزمان با رشد32درصدي ارزش سهام پتروشيمي اراك به صدر جدول تقاضا در بورس تهران صعود كرد.
به گزارش خبرنگار ما طي روز گذشته ارزش سهام پتروشيمي اراك با 4/32درصد افزايش از مرز 1500تومان گذشت، در حال حاضر بخش اعظم سهام پتروشيمي اراك در اختيار سرمايه گذاري بانك ملي است به همين دليل رشد ارزش سهام پتروشيمي اراك بر ارزش دارايي هاي اين شركت سرمايه گذاري تأثيري مستقيم دارد.
براساس اين گزارش طي روز گذشته 219 نفر با مراجعه به شركت هاي كارگزاري دستور خريد براي يك ميليون و426هزار و 655 سهم سرمايه گذاري البرز را صادر كردند. ارزش تقاضاهاي موجود براي سهام اين شركت 8/9ميلياردريال برآورد شد.
در اين روز 736نفر نيز براي خريد 7ميليون و307 هزار سهم هپكو در صف ايستادند. ارزش اين سهام در مجموع
9/23ميليارد ريال ارزيابي شده است.
در اين روز كاري قيمت سهام 8 شركت روغن نباتي جهان، خدمات انفورماتيك، پارس پامچال و سيمان دورود همچنين كارتن پارس، كاشي اصفهان، قند بيستون و قند شيرين از كاهش 5درصدي برخوردار بود.
7شركت توكا فولاد، چيني ايران، آذريت، نورد آلومينيوم و شركت هاي صنايع شيميايي، تكنوتار و جوشكاب يزد سقف 5درصدي افزايش قيمت را پر كردند.