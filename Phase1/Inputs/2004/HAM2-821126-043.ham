ارديبهشت 83؛
فروش بزرگ آثار هنري و دعوت از گالري داران
فروش بزرگ آثار هنري به شركت ها و ارگان هاي دولتي براي دومين بار در ارديبهشت ماه سال آينده انجام خواهد شد.
صادق تبريزي، رئيس شوراي منتخب گالري داران طي گفت وگويي با اعلام اين خبر گفت: از كليه گالري داران فعال و نيز فرهنگسراها دعوت مي شود با درنظرگرفتن شرايط تعيين شده آمادگي خود را براي شركت در اين فروش اعلام كنند.
وي افزود: در آخرين نشست شوراي منتخب گالري داران، مريم بامداد به عنوان دبير و مسئول دبيرخانه، مژگان والي پور مسئول كميته خدمات نمايشگاهي و آريا اقبال و الهه جواهري مسئول امور تبليغات و روابط عمومي، ژاله كريم زاده مسئول كميته تداركات و مينو صابري به عنوان مسئول امور بين الملل انتخاب شدند. همچنين اكبر ساعتچي در امور مالي و دبيرخانه، علي فرامرزي و فرناز محمدي در بخش كميته خدمات همكاري دارند.
برخي از شرايط شركت،  در اطلاعيه شماره يك شوراي مذكور چنين اعلام شده است: آثار هر هنرمند فقط از طريق يك گالري ارايه خواهد شد.
فضاي نمايشگاه به ميزان مساوي بين گالري داران تقسيم مي شود.
هر نگارخانه حداكثر با 30 اثر شركت مي كند. قيمت آثار توسط كارشناسان بررسي مي شود. در اين نمايشگاه هر نگارخانه آثار حدود 10 هنرمند را تحت پوشش دارد.
تبريزي در پايان افزود: ادامه اين پروژه در آينده اي نه چندان دور به يك آرت اكسپوي جهاني تبديل خواهد شد.