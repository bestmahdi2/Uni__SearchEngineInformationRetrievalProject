ستون شما
اعتراض1
روز دوشنبه بيست و يكم ارديبهشت تماس هاي تلفني زيادي با دفتر روزنامه داشتيم. بيشتر اين تماس ها اعتراض به مطلبي بود در صفحه اول ضميمه با عنوان «خط ويژه نفس كشيد». اعتراض ها هم، همه شبيه هم بود. چرا به موتورسوارها گفته ايد ياغي.
اعتراض 2
در همان شماره روز دوشنبه يك اشتباه عجيب ديگر هم رخ داده. در صفحه خبرسازان و در مطلبي كه درباره مرحوم حسين منزوي شاعر خوش قريحه معاصر چاپ شده، به اشتباه عكس احمدمنزوي در بالاي مطلب درج شده است، در صورتي كه ايشان در قيد حيات هستند. از تذكر دوستاني كه اين اشتباه را يادآوري كردند متشكريم و اميدواريم در آينده چنين گاف هايي تكرار نشود.
سركاري
آقاي مجتبي جاودانه كه دانشجوي مديريت هم هستند تماس گرفتند و بعد از تشكر به خاطر ضميمه ايرانشهر از طرف «جمع كثيري از جوانان» گفتند:« دولت اعلام كرد قرار است از طريق آزمون ادواري بخش كثيري از پذيرفته شدگان را سر كار بگذارد- بعد ازگذشت دو سال ما متوجه شديم هر دو گروه قبول يا رد شده سركار بوده اند - به اين ترتيب دولت به تعهداتش عمل كرد.
كلاهبرداري
آخرين متد به كار گرفته شده اين جماعت متكدي و بعضا شياد را هفته اول ارديبهشت  در منطقه 4 در محدوده خيابان خواجه عبداله انصاري ديديم. شخصي كه خود را اميري معرفي مي كرد و ظاهري بسيار موجه داشت با به صدا درآوردن زنگ منازل منطقه با لحني اندوهگين اعلام مي كرد متاسفانه علي آقا رفتگر محله ساعت 3 بامداد تصادف كرده و جنازه او روي زمين مانده است، ما قصد داريم برايش مراسم كفن و دفن بگيريم، شما هم كمك كنيد. خبر آنقدر ناگهاني بود كه مردم فرصت فكر كردن به اينكه چرا شهرداري خود اقدام به كفن و دفن نكرده است پيدا نكرد ند، حتي يكي از همسايه ها به محض دريافت خبر نزديك بود سكته كند، چون آخرين نفري بود كه روز قبل با علي آقا صحبت كرده بود. آن فرد شياد هم قبل از اينكه دروغ بودن خبر معلوم شود با جمع كردن مقداري پول فرار را بر قرار ترجيح داد.
اين حكايت عجيب و آموزنده را آقاي اصغر كلاني برايمان فرستاده اند. متشكريم
ماراتون دستياري
حرف و حديث هاي زيادي درباره امتحان دستياري پزشكي در اسفند 82 هنوز هم بر سر زبان هاست اولا تاريخ  امتحان را از بهمن به اسفند انتقال دادند آن هم به بهانه زلزله زدگان بم، در حالي كه شايعه شده بود دليل اصلي لو رفتن سوالات تخصصي بوده. سپس يك هفته بعد از برگزاري امتحان، پاسخ سوالات پوست تغيير كرد و يك ماه بعد هم تقريبا 23 سوال ديگر دچار تغيير پاسخ شدند. علاوه بر اين براي 10 سوال هم به علت مخدوش بودن، هر 4 پاسخ صحيح اعلام شد. حالا دريابيد وضع پزشك يا دانشجويي را كه اين سوالات را پاسخ نداده، چون به غلط بودن آنها اعتقاد داشته و در اين وضع شرايط را به كسي كه ندانسته يكي از پاسخ ها را علامت زده واگذار كرده است.
اينها بخشي ازنامه دكتر نخعي و اعتراض ايشان به نحوه برگزاري آزمون دستياري بود. در انتظار پاسخ مسوولان هستيم.