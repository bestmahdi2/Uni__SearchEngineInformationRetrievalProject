وزارت خارجه فرانسه:
شيراك و خرازي مشاجره نكردند
وزارت خارجه فرانسه گزارش روزنامه نيويورك تايمز درباره متشنج بودن ديدار وزير خارجه ايران با رئيس جمهوري اين كشور را رد كرد.
به گزارش خبرگزاري دانشجويان ايران به نقل از سايت وزارت خارجه فرانسه سخنگوي وزارت خارجه فرانسه در جلسه هفتگي خبري اش با رد ادعاي روز چهارشنبه گذشته روزنامه نيويورك تايمز مبني بر هشدار ژاك شيراك به كمال خرازي اظهار داشت: مذاكرات وزير خارجه ايران با وزير خارجه و رئيس جمهور فرانسه بسيار دوستانه بوده و اين كشور قصد دارد كه مذاكرات با تهران را ادامه دهد و از اين مذاكرات انتظار نتايج مثبتي را دارد.
سخنگوي وزرات خارجه فرانسه در پاسخ به سئوالي ديگر در خصوص ادعاي نيويورك تايمز گفت: «ما نمي دانيم مقام بلند پايه مرموز مورد ادعاي نيويورك تايمز چه كسي بوده است.»
نيويورك تايمز به نقل از يك مقام فرانسوي ادعا كرده بود كه ايران در ارائه گزارش ها پيرامون برنامه هسته اي خود صادق نيست. يك سايت خبري ايراني نيز ادعا كرده بود كه ژاك شيراك در گفتگو با خرازي از همين تعابير استفاده كرده است.