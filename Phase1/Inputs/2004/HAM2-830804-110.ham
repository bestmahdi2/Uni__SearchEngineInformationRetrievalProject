خاتمي: نرخ  بيكاري  از 15 درصد به  4/ 10 درصد كاهش يافته  است
ايرنا: سيد محمد خاتمي رئيس  جمهوري  با تجليل  از تلاشهاي  انجام  شده  در عرصه آمار و برنامه  ريزي  كشور اظهار داشت : ترديدي  وجود ندارد كه  آمار و برنامه ريزي  نقش  ممتاز و برجسته اي  در اداره  همه  جوامع  دارد.
وي  روز گذشته  در مراسم  تجليل  از برگزيدگان  عرصه  فعاليتهاي  آماري  وبرنامه ريزي  كشور در تهران ، گفت : اگر در برنامه ريزي  هدف گذاري  مهم  باشد، بدون  شك آمار نقش  ممتاز و برجسته اي  در هدف گذاري  و تشخيص  اولويتها دارد.
خاتمي در عين  حال  به  تحولات  انجام  شده  در عرصه  آمار در كشور اشاره  كردو گفت : برغم  تحولات  خوبي  كه  در اين  عرصه  انجام  شده  است ، اما جامعه  هنوز ازوضعيت  آماري  رنج  مي برد و تا رسيدن  به  وضعيت  مطلوبي  كه  ارزيابي  درست  تري از مسايل  داشته  باشيم ، فاصله  داريم .
خاتمي در بخش  ديگري  از سخنانش  به  ايجاد زيرساختهاي  لازم  براي  يك  نظام آماري  در كشور اشاره  كرد و گفت : وجود نيروهاي  متخصص ، تجارب  ارزشمند دراين  خصوص  و بسترهاي  ارتباطي  از جمله  مسايلي  است  كه  زير ساختهاي  يك  نظام آماري  مطلوب  را در ايران  فراهم  كرده  است . وي  با تأكيد بر اين  مطلب  كه  مركز آمار ايران  بايد در فعاليتهاي آماري  محور باشد، اظهار داشت : ساير بخشها در زمينه  مسايل  آماري  بايد بامركز آمار در ارتباط باشند. خاتمي به  برنامه  ريزيهاي  انجام  شده  براي  برگزاري  يك  آمارگيري  گسترده و دقيق  در سال  1385 اشاره  كرد و گفت : دستيابي  به  آمار و اطلاعات  دقيق  موجب مي شود مسئولان  در اصلاح  و پيشبرد امور بهتر عمل  كنند.
خاتمي در بخشي  ديگر از سخنانش  به  تلاشهاي  دولت  در عرصه  اصلاح  ساختاراقتصادي  كشور اشاره  كرد و گفت : نرخ  بيكاري  از 15 درصد به  4/ 10 درصد كاهش يافته  است  و اين  به  معناي  تلاشهاي  دولت  براي  ايجاد اشتغال  و حل  معضل بيكاري  در كشور است . وي  در عين  حال  ميزان  4/ 10 درصد بيكاري  را رقم  بالايي  دانست  و ابرازاميدواري  كرد، با فعاليتهاي  انجام  شده  در عرصه  اقتصادي ، روند بيكاري در كشور كاهش  يابد. رئيس  جمهوري  همچنين اصلاح  ساختار مالياتي ، ايجاد حساب  ذخيره  ارزي  را ازجمله  فعاليتهاي  مهم اين  دولت  بيان  كرد.
براساس  اين  گزارش  حميد رضا برادران  شركا رئيس  سازمان  مديريت  وبرنامه  ريزي  نيز در اين  مراسم  با بيان  گزارشي  از فعاليتهاي  اين  سازمان ، اظهار داشت : وجود شش  هزار كارشناس  در رشته هاي  مختلف  در سازمان  مديريت ، اين  سازمان  را به  يك  دستگاه  منحصر به  فرد تبديل  كرده  است .
برادران  شركا در بخش  ديگري  از سخنان  خود گفت : متاسفانه  گفته  مي شود اقتصاد از پيشرفت  خوبي  برخوردار نبوده  است ، اما ما مطمئن  هستيم  با ساختار اقتصادي  و برغم  مشكلات  كه  بر كشور تحميل مي شود، شاخصهاي  اقتصادي  كشور قابل  قبول  است .