اسطوره و شعرهاي نيما و سپهري
ابوالقاسم اسماعيل پور در كتاب «زير آسمانه هاي نور» ارتباط ميان اسطوره ادبيات را بررسي مي كند.
استاد دانشگاه شهيد بهشتي در گفت وگو با خبرگزاري دانشجويان ايران، با بيان اين كه كتاب شامل دو بخش اسطوره شناسي و ايرانشناسي است، گفت: در بخش اول، مقدمه مفصلي درباره تعريف اسطوره، مكاتب اسطوره شناسي و نقش اسطوره در ادبيات كلاسيك و مدرن نگارش شده و شامل مجموعه گفتارهايي با موضوع نقد اسطوره است. مثلا نقد اسطوره اي شعرهاي نيما يوشيج، سهراب سپهري و شاملو، يعني سه چهره برجسته شعر معاصر در كتاب، طرح و از زاويه اسطوره اين اشعار بررسي شده است.
البته من اين الگو را در مورد داستان پياده نكردم؛ ولي مي توان آن را براي تمام آثار ادبي استفاده كرد.
وي با اشاره به اينكه اسطوره شناسي فقط خواندن و تحليل مباحث كهن اسطوره اي نيست، اظهار داشت: بايد ببينيم اسطوره شناسي چه فايده اي براي ادبيات و هنر امروز دارد. كمبود ادبيات معاصر، اين است كه از مضامين اساطيري ايران قديم يا ادوار مختلف در آن استفاده نشده است.
البته هدف اين نيست كه اسطوره هاي قديمي را در ادبيات معاصر تكرار كنيم، بلكه شيوه بيان اسطوره ها بايد در ادبيات معاصر بازآفريني شود.