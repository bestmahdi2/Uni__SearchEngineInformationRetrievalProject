رايزني نماينده آمريكا با رهبران عرب درباره طرح خاورميانه بزرگ
وزارت  خارجه  آمريكا اين  هفته  فرستاده اي  عازم  چند كشور عرب  مي كندتا حمايت  آنها را از طرح  ابتكاري  جرج  بوش  رئيس  جمهور آمريكا براي  تقويت  به  اصطلاح  دموكراسي  در خاورميانه  كه  به  طرح  خاورميانه  بزرگ  موسوم  است  بدست  آورد.
به  گزارش   خبرگزاري رويترز، «مارك  گراسمن » معاون  وزير خارجه  آمريكا فردا يكشنبه  در حالي  عازم  كشورهاي  اردن ، مصر، مغرب  و بحرين  مي شود كه طرح  آمريكا درباره  خاورميانه  در روزهاي  اخير با انتقاد و مخالفت  گسترده  كشورهاي  عرب  روبرو شده  است .
فرستاده  آمريكا در اين  سفرها درصدد برخواهد آمد نگراني  كشورهاي  عرب  را از اين  طرح  كه  به  گفته  آنها مداخله  مستقيم  آمريكا در امور داخلي  اين كشورها است  برطرف  كند.اين  طرح  حتي  با مخالفت  كشورهاي  اروپايي  نيز روبرو شده  است .
كالين  پاول  وزير خارجه  آمريكا در جريان  سفر روز دوشنبه  هيأتي  از اتحاديه  اروپا به  واشنگتن  درباره  اين  طرح  با مقامات  اروپايي  گفتگو خواهد كرد.
رياست  هيأت اتحاديه  اروپا را در اين  سفر «برايان  كوئن » وزير خارجه  ايرلند به عهده  خواهد داشت  كه  كشورش  رئيس  دوره اي  اتحاديه  اروپا است .خاوير سولانا مسئول  سياست  خارجي  اتحاديه  اروپا و كريس  پاتن  كميسر روابط خارجي  اين  اتحاديه  كوئن  را در اين  سفر همراهي  مي كنند.
طرح  بوش  درباره  اجراي  اصلاحات  و تقويت  دموكراسي  در خاورميانه  قرار است در نشست  ماه  ژوئن  سران  گروه  هشت  كشور صنعتي  جهان  به  طور رسمي ارائه  و بررسي  شود.هيأت اروپايي با پاول و كاندوليزا رايس ديدار خواهد كرد.
نماينده آمريكا در سفر به كشورهاي عرب قرار است به رهبران اين كشورها بگويد كه اگر چه اين يك طرح انقلابي است اما اجراي آن ضربتي نخواهد بود.
دولت بوش نسخه اي از اين طرح را در اختيار كشورهاي گروه هشت قرار داده است. در واشنگتن گفته مي شود ممكن است رهبران اردن، مراكش و بحرين به اجلاس گروه هشت دعوت شوند.
از سوي ديگر گزارش هايي بر احتمال دعوت حسني مبارك رئيس جمهور مصر به كاخ سفيد وجود دارد.