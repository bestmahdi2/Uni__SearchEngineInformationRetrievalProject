هواي تهران ديروز ناسالم بود
غلظت آلاينده منواكسيدكربن در برخي نقاط پرتردد تهران ديروز بيش از دو برابر حد مجاز اعلام شد.مركز هماهنگي اطلاع رساني  آلودگي هوا با اعلام اين گزارش به آسمان آبي مي افزايد: «عدم وزش باد مناسب و سكون نسبي جو طي چند روز گذشته موجب شده تا كيفيت هواي تهران در مقايسه با روزهاي قبل تغيير چنداني نيابد.»
برپايه اين گزارش، افزايش غبار محلي در تهران آلاينده ذرات معلق را نيز افزايش داده به اين ترتيب ميانگين شاخص كيفيت هوا ديروز هم در شرايط ناسالم قرار داشت.برپايه همين گزارش سالانه 16 ميليون مترمكعب بخاركربن ناشي از بنزين هواي تهران را در معرض آلودگي قرار مي دهد.
انتشار 2/16 ميليون مترمكعب بخار ناشي از بنزين در اثر پر و خالي شدن مخازن در هواي تهران منتشر مي شود. براساس گزارشي كه از سوي كارشناسان دانشگاه علم و صنعت تهران انجام شده است، استفاده از ماسك و وسايل ايمني براي كاركنان جايگاه و استفاده از روش هاي معمول جمع آوري بخارات ناشي از كربن voc به عنوان راهكاري براي جلوگيري از خسارات جاني و مالي آن معضل پيشنهاد شده است.
اين گزارش مي افزايد: هر خودروي فرسوده براي پيمودن يك كيلومتر مسافت، اكسيژن مورد نياز حدود 200 نفر را در يك شبانه روز مصرف مي كند.
تحقيقات نشان مي دهد كه 75 تا 85 درصد از آلودگي هواي شهرهاي بزرگ در كشور ناشي از دود خودروهاست كه در اين ميان خودروهاي فرسوده بيشترين نقش را دارند.
برپايه اين گزارش، به طور ميانگين هر خودرو سالانه نزديك به 4 برابر وزن خود دي اكسيد كربن توليد مي كند كه اين ميزان براي خودروهاي فرسوده تا 5 برابر افزايش مي يابد.