با توليد داروهاي ضدسرطان در كشور
هزينه هاي بيماران سرطاني  كاهش مي يابد
خبر روز
معاون غذا و دارو وزارت بهداشت، درمان و آموزش پزشكي اعلا م كرد: «يكسري از داروهاي با سطح دانش بالا  مثل پتييدها، داروهاي ضدسرطان و فرآورده هاي مهندسي ژنتيك(نوتركيب)در دست توليد است كه در سال 1384 به بازار عرضه مي شوند».
اين خبر هم به لحاظ نشانه هايي كه از رشد و پيشرفت علم و تكنولوژي داروسازي كشور در خود دارد، شاديآفرين است و هم از نظر اقتصادي و كمكي كه به اقتصاد كشور و بيماران سرطاني خواهد كرد قابل تأمل است. اما آيا توليد داروهاي ضدسرطاني در كشور به مشكلا ت بيماران سرطاني پايان خواهد داد؟
در حال حاضر حدود سه ميليون بيمار سرطاني در كشور ما وجود دارد كه هر سال 5 تا 6 هزار نفر نيز به اين تعداد اضافه مي شود.
هزينه هاي اين بيماري براي مبتلايان بسيار بالاست و به عقيده قهرماني؛ مدير روابط عمومي انجمن امداد به بيماران سرطاني ايران، نه تنها بسيار گران بلكه وحشتناك است.
بيماران سرطاني در كشور ما توسط هيچ كدام از بيمه هاي كشور بيمه نمي شوند، تنها افراد خير، كميته امداد و انجمن هايي چون انجمن امداد به بيماران سرطاني، آنها را بيمه مي كنند. سرطان حتي جزو بيماري هاي خاص هم محسوب نشده است بنابراين افراد مبتلا  به اين بيماري نمي توانند همانند بيماران هموفيلي، كليوي و... تحت پوشش خدمات ويژه دولت به بيماري هاي خاص قرار بگيرند.
از سويي اكثر داروهاي ضدسرطان، وارداتي بسيار گران هستند؛ پيش از اين، داروهاي ضدسرطان از كشورهاي سوئيس، سوئد، كانادا و هند وارد مي شد ولي حالا  فقط از كشور هند وارد مي شود آن هم با شرايطي بسيار سخت؛ يك بيمار سرطاني براي تهيه دارو و مثلا ً خريد كپسول گلويك بايد به هلا ل احمر مراجعه كند، پرونده تشكيل بدهد تا بعد از دو ماه داروي موردنظر از هند وارد و به وي عرضه شود و مسلماً در اين دو ماه احتمال وقوع اتفاقات بسياري براي يك بيمار سرطاني وجود دارد.
بيشتر داروهاي ضدسرطان تك نسخه اي هستند و شامل بيمه هم نمي شوند. بنابراين بيماران سرطاني با مشكلات عديده اي براي تهيه دارو روبه رو هستند. خبر توليد اين داروها در كشور مي تواند براي بيماران مبتلا  به سرطان اميدبخش باشد چراكه به نظر مي رسد باتوجه به سياست هاي دولت و اظهارات احمدياني، معاونت غذا و دارو وزارت بهداشت و درمان كه سياست ملي دارو را دسترسي آسان بيماران به دارو و البته با قيمت مناسب، عنوان كرده است، پس از عرضه داروهاي ايراني، بسياري مشكلات بيماران سرطاني مرتفع شود.
قهرماني درباره توليد دارو در كشور و تأثير آن در حل مشكلات بيماران سرطاني مي گويد: «توليد داروهاي ضدسرطان در ايران خبر خوشي است اما مثل بسياري از داروهاي ايراني ديگر، بيماران تمايل چنداني به استفاده از آنها نخواهند داشت. بايد از نظر رواني روي بيماران كار كرد. در مورد ساختار و تركيبات اين داروها به آنها توضيح داد تا آنها را بپذيرند و به داروهاي خارجي ترجيح بدهند».
وي معتقد است: نه تنها در مورد داروهاي ضدسرطان بلكه در مورد همه داروهاي توليدي و وارداتي، نيازمند يك ناظر مستقيم و مقتدر هستيم تا بيماران از داروهاي ايراني استقبال كنند.