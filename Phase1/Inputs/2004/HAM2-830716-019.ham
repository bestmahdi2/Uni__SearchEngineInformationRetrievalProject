خارجي
فضانوردان در انزوا
يوري گاگارين را كه مي شناسيد. همان فضانورد روس كه اولين انساني بود كه پا به كره ناشناخته ماه گذاشت. اتفاقا چون اين فرد روس بود، روس ها خودشان را نسبت به ساير كشورها در اين زمينه موفق تر دانستند، بگذريم.
حالا هم والري بولوياكوف يك فضا نورد روس ديگر كه اتفاقا در اين كشور مشهو رهم هست مي گويد: 6 داوطلب براي گذراندن يك دوره انزواي 41 هفته اي به منظور بررسي آثار جسمي و رواني ناشي از اعزام انسان به سياره مريخ انتخاب شدند. داوطلبان به مدت500 روز در انزوا نگهداري مي شوند.
بولوياكوف صاحب ركورد جهاني طولاني ترين سفر فضايي است و 834 روز پياپي را به گردش در مدار زمين گذرانده. او مي  گويد: بعيد است كه انسان بتواند براي هميشه در فضا باقي بماند، ولي انسان بايد بداند كه به چه منظور چنين كاري مي كند. فضا نوردان ديگري هم بر اين آزمايش كه در سال 2005 يا اوايل 2006 شروع مي شود نظارت خواهند كرد. داوطلبان در اتاق خاصي كه در موسسه بررسي مشكلات پزشكي و بيولوژيكي در آكادمي علوم روسيه تدارك ديده شده حبس خواهند شد.
5 سال قبل، آزمايشي مشابه در روسيه با شكست رو به رو شد و بعضي از داوطلبان كه از 6 كشور براي زندگي در انزوا انتخاب شده بودند پس از 8 ماه به علت اختلافات ناشي از تفاوت زبان و فرهنگ و جنسيت و مشكلات رواني ناشي از زندگي در انزوا از اتاق خارج شدند. سفر رفت و برگشت به دور مريخ حدود 2 سال طول مي كشد.