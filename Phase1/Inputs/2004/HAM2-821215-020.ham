گزارش ماشين
خودرويي منحصر به فرد
toyota mtrc
يكي از مهم ترين مسايلي كه در اين چند دهه مهندسان ساخت ماشين ها به آن توجه داشته اند وضعيت آلايندگي خودروهاست. به طوري كه با كمترين مقدار مصرف سوخت به سرعت هاي بالا برسند و در هر صورت كمترين ميزان آلودگي را به وجود آورند. همان طور كه در بسياري از خبرها مي بينيم و مي شنويم به تازگي شركت هاي خودروسازي در فكر ساخت موتورهاي هيبريدي هستند.



اين موتورها مي توانند سوختي جداي از بنزين استفاده كنند تا كوچكترين ضرري به محيط زيست نزنند. شركت هاي خودروسازي بنام آسيايي جزو پيشگامان اين صنعت به شمار مي روند و ما قوي ترين منظر اين حركت را در نمايشگاه ماشين ژنو ديديم. بله! شركت تويوتا با نمايش مدلي شگفت انگيز به نام تويوتاي مفهومي mtrc ماشين مسابقه اي سه گانه



( motortira thlon race car)باعث تعجب همگان شد.
يك مدلي جديد offroud با ظاهري بسيار عجيب كه بيشتر مانند ماشين هاي فضايي و تخيلي است. البته اطلاعات كامل و دقيقي از اين ماشين در دسترس نيست ولي مهندسان شركت تويوتا قول داده اند كه بين روزهاي چهارم تا چهاردهم ماه مارس امسال و بعد از انجام آزمايش هاي مختلف اطلاعات بيشتري به علاقه مندان بدهند.



mtrc كه در استوديوي اروپايي شركت تويوتا به نام ed2 طـراحي شده است داراي چهار چرخ است و با يك موتور الكتـريـكي خـورشيدي كار مي كنـد و از سيستم انـتقـال قـدرت به چهارچرخ(4wd)بهره مي برد به اين جهت به آن سه منظوره مي گويند كه در سه نوع محيط مختلف مي توان از آن استفاده كرد. اين محيط ها مي توانند به صورت offroud پيست مسابقه و جاده هاي شهري باشد



قبل از اين كه اين ماشين به توليد برسد به قدري شمايل عجيبي داشت كه مي توان آن را در بازي هاي كامپيوتري نظير گرندتوريزموي چهار مشاهده كرد.