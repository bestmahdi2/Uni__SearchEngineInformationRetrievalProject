خرج 2
آتش زدن اسكناس هزارتوماني
بهروز عيدي - همين كه ساعت از 7 و نيم گذشت خودروها به خيابان ها ريخته و دنبال هم ريسه مي  شوند انگار انتظار تلنگر صبح تهران را مي  كشيدند. از همين لحظه هم فرسودگي ذهني و جسمي مان با درگير شدن در 13 ميليون جابه جايي روزانه ديگران در سطح شهر شروع مي  شود. تلاش هر راننده براي پيشروي در خيابان اعصاب ديگران را نشتر مي  زند و تحريك به مقابله به مثل. نظم از هم مي  پاشد. توقف پشت توقف. نتيجه تلف شدن 2 ميليون و 800 هزار ساعت عمر تهراني ها در ترافيك خيابان ها. ما هم مثل زخم معده به وارد كردن اين اتلاف وقت ها در برنامه روزانه مان عادت كرده ايم. من از اين مساله به عنوان يك فاجعه بزرگ اسم مي  برم چون عمر ما برگشتني نيست، شادابي و طراوت صبح هم جايش را به غرغر، دعوا و بداخمي مي  دهد، كارها خوب انجام نمي  شود، انرژي بدن از دست مي  رود و در آخر دودش هم به چشم اعضاي ديگر خانواده مي  رود. شايد هم طلاق!حساب كتاب مان را دقيق تر كنيم. اگر ما در هر ساعت هزار تومان درآمد داشته باشيم، ارزش ريالي آمار پيش گفته در مورد عمر تلف شده، امكان خريد 93 اتوبوس 30 ميليون توماني را در يك سال فراهم مي  كند كه كمك بسيار بزرگي براي حمل و نقل عمومي است. پس با داشتن فرهنگ درست مصرف از وسايل نقليه شخصي امكان تزريق و ارزش عمر تلف شده به زمينه هاي ديگر اقتصادي كشور مهياست. ديگر اينكه با كم شدن يك خودرو از سطح خيابان، طبق آمارها امكان حضور اتوبوس خط واحد تا 20 برابر افزايش مي  يابد يعني به جاي حضور يك خودرو تك  سرنشين در خيابان 800 نفر امكان جابه جايي با اتوبوس را پيدا مي  كنند و حدود 11 ليتر بنزين در روز به ازاي هر خودرو به اقتصاد ملي كمك مي  شود. اما گزارش شده كه تنها 24 درصد سفرهاي شهري با اتوبوس انجام مي  شود. كارشناسان دلايل متعددي را در مورد اين سهم كم ذكر مي  كنند: نبود فرهنگ مصرف، ارزاني بنزين، مشكلات اقتصادي مردم، ناكارآمد بودن طرح هاي توسعه شهري، ضعف شبكه حمل و نقل عمومي و....
آنچه اميدواركننده است اينكه دولت متعهد به افزايش سهم شبكه حمل و نقل عمومي تا 75 درصد تا پايان برنامه چهارم توسعه عمراني- اقتصادي كشور است. بايد منتظر روزي باشيم كه همه چيز اينقدر جور شده باشد كه اين همه پول و سرمايه مان را در ترافيك هدر ندهيم. اين بار كه در ترافيك گير كرديد، به ازاي هر ساعت معطلي يك هزار توماني را آتش بزنيد. اين جوري بيشتر اين قضيه را درك مي  كنيد.