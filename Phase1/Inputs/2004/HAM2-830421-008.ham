طرح مقابله با تصادفات
مگر تصادف هاي مرگباري مثل تصادف جاده بم، زاهدان اتفاق بيفتد، تا مسوولان رقم حدود 20هزار تلفات سالانه تصادفات جاده اي را حس كنند. اين تصادف هر پيامدي كه نداشت، حداقل شوراي عالي سلامت كشور را بر آن داشت تا در دومين جلسه خود، كميسيون ايمني راه ها را مكلف كند، تاظرف سه ماه برنامه جامع مقابله با تصادفات را تهيه و به هيات دولت ارايه دهد.
در اين جلسه كه با حضور رئيس جمهوري كشور برگزار شده، موضوع وضعيت مرگ و مير ناشي از تصادفات ترافيكي در كشور و بهبود شرايط غذا و تغذيه مردم به ويژه كودكان زير 5 سال، مورد بررسي قرار گرفته است. با آنكه تا تدوين كل برنامه شايد راه درازي باشد، اما همين كه اين طرح جامع در شرف تدوين است جاي دلخوشي دارد. شايد پس از تدوين اين طرح اندكي به وضعيت راه ها توجه شود و مثل هميشه تصادفات به پاي رانندگان بي احتياط نوشته نشود.