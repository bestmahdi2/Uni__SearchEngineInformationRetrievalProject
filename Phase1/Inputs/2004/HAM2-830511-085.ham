اعطاي وام ازدواج در هيأت مركزي حل اختلاف تأييد شد
خزانه  دار شوراي اسلامي شهر تهران، با اشاره به تاييد مصوبه اعطاي وام ازدواج به جوانان در هيات مركزي حل اختلاف، گفت: مخالفت فرمانداري و وزارت كشور با اين مصوبه شوراي شهر، بوي سياسي مي  داد.
مهندس اميررضا واعظي آشتياني، خزانه دار و عضو هيات رييسه شوراي اسلامي شهر تهران، در گفت و گو با ايلنا ، با تاكيد بر اينكه از ابتداي تصويب اين مصوبه، نيت اعضاي شوراي شهر خدمت به جوانان بود،گفت: شوراي شهر تهران براي حل معضلات اجتماعي از جمله بالا رفتن سن ازدواج، درصدد برآمد تا با همكاري شهرداري تهران وام ازدواج يك ميليون توماني را به جوانان اعطا كند.
به اعتقاد آشتياني، مخالفت فرمانداري و وزارت كشور با مصوبه شوراي شهر تهران مخالفت سياسي بوده و كار كارشناسي در اين خصوص صورت نگرفته بود.
وي با اشاره به اينكه شوراي شهر حتي مطابق نظر فرمانداري نحوه پرداخت وام را به جوانان اصلاح كرد گفت: ولي با وجود اين اصلاحات همچنان فرمانداري با اين مصوبه مخالفت مي  كرد.
خزانه دار شوراي شهر تهران يادآور شد: تاييد اين مصوبه در هيات مركزي حل اختلاف نشان از حقانيت مي  دهد كه شوراي شهر برآن پافشاري مي  كرد.