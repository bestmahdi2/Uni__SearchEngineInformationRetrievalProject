جان كري: ايران خطرناك تر از عراق بود
خبرگزاري فارس: جان كري نامزد دموكرات انتخابات رياست  جمهوري آمريكا مدعي شد ايران، هنگام حمله آمريكا به عراق،  از رژيم بغداد خطرناك تر بود.
جان كري در مصاحبه با شبكه خبري ان بي سي آمريكا گفت:به نظر من واژه محور شرارت در سخنان رئيس  جمهور آمريكا درست و بجا استفاده نشده است.
وي  ايران را مشكلي براي آمريكا خواند و افزود: هنگامي كه آمريكا حمله نظامي خود را به عراق آغاز كرد، ايران و كره شمالي خطرناك تر از عراق بودند.
نامزد دموكرات انتخابات رياست جمهوري آمريكا افزود:آمريكا بايد از مدت ها قبل اين مساله را مشخص و به مقام هاي ايراني اعلام مي كرد اگر واقعا دست از پيگيري تسليحات كشتار جمعي برداريد ما قدرت و فن آوري اتمي خود را در اختيار شما قرار مي دهيم و شما نيز موظفيد همه مواد اتمي را كه تاكنون توليد كرده ايد، در اختيار ما قرار دهيد.
با فرارسيدن زمان انتخابات رياست  جمهوري آمريكا در دوم نوامبر 2004، سياستمداران آمريكايي بيش از پيش پيكان حملات خود را متوجه ايران كرده اند.
كميسيون تحقيقات درباره حوادث 11 سپتامبر اخيرا در گزارش نهايي خود مدعي شد ايران به برخي اعضاي القاعده كه عامل حوادث 11 سپتامبر 2001 بودند، اجازه داد از اين كشور عبور كنند.