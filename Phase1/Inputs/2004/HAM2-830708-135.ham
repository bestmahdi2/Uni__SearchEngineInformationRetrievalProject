ضوابط مربوط به نماهاي ساختماني
گروه شهري: رواج نماي شيشه اي در ساختمان هاي شهر تهران در يك دهه اخير، واكنش هاي گوناگوني را برانگيخت. اينك در تازه ترين اظهار نظر، ناصر رزق خواه نايب رئيس سازمان نظام مهندسي ساختمان استان تهران هشدار داده است كه اغلب شيشه هايي كه به عنوان نما در ساختمان هاي بلند شهر تهران مورد استفاده قرار مي گيرد، تك جداره بوده و فاقد ايمني لازم مي باشد. وي همچنين خاطرنشان كرده است كه احداث اين قبيل بناها با نماي شيشه اي هيچگونه همخواني با معماري ملي و اسلامي ما ندارد و به دليل همين ناهمگوني در جوار بناهايي با نماهاي آجري و سنگي، چشم اندازهاي شهري بيشتر چشم آزار شده اند.