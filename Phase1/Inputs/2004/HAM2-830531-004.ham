بازتاب
ازدواج هاي دانشجويي اقدامي عاشقانه
ياسر مرادي
درباره مطلب «ازدواج هاي دانشجويي، خوب اما آگاهانه» در شماره قبل همشهري دانشجو، لازم ديدم كه نكاتي را مختصراً ابراز كنم:
- در اين مطلب علت ازدواج دانشجويي را خلاءهاي عميق عاطفي، وجود بحران هاي مضاعف، ناكامي هاي عاطفي دانسته و دانشجويان را متهم به احساسي تصميم  گرفتن نموده است. در حالي كه طي تحليلي صحيح در اين مقوله، به هيچ وجه نبايد دانشجويان را افرادي مجزا از كل جامعه بپنداريم. آسيب هاي ذكر شده در تمامي جواناني كه قصد ازدواج دارند وجود دارد اما با توجه به درك بالاي اجتماعي دانشجويان، ضريب اينگونه آسيب ها در ميان دانشجويان بسيار كمتر است و اينكه بخواهيم اين گونه امور را مختص دانشجويان و ازدواج هاي دانشجويي بدانيم، ضمن اينكه ساير مشكلاتي كه در اين مقاله براي دانشجويان پس از ازدواج، تبيين شده است تمامي افراد جامعه و زوج هاي جوان را تهديد مي كند.
- نگارنده مطلب با توجه به عدم برخي امكانات به نقل از نظرات كارشناسي آقاي قرايي مقدم، امر ازدواج دانشجويي را غيرعقلايي معرفي مي كند. در پاسخ به اين كارشناس محترم كه يكي از احاديث متعدد از ائمه معصومين را مي توان يادآور شد كه ازدواج نكردن به علت عدم اطمينان نسبت به وضعيت مالي و معيشتي در آينده، را معصيت مي دانند و يا آيات قرآني كه در آن خداوند رازق و كريم وعده تأمين زندگي را بعد از ازدواج به مردم داده است.
نكته قابل توجه ديگر تبيين و تعريف نوع جديدي از ازدواج با نام «ازدواج دانشجويي» است كه با ساير ازدواج ها كمي متفاوت است. در ازدواج دانشجويي اصل بر ساده زيستي است كه در دوران موقتي براي زوج هاي جوان تجويز مي شود. البته بماند كه برخي از زوج ها اين الگوي سازنده اسلامي را براي ادامه زندگي شان در سالهاي بعدي هم برمي گزينند. البته اين گونه سختي ها، جوانان را براي روزهاي آينده «آبديده تر» مي كند.
در ازدواج دانشجويي، خانواده عروس از داماد، ماشين، خانه، شغل ثابت يا درآمد بالاي ماهيانه نمي خواهند چرا كه همه اميدوارند بعد از پايان درس زوج هاي دانشجو به اين امتيازات. دست مي يابند در حالي كه در ازدواج هاي عادي تمامي شرايط فوق الذكر بايد كاملاً موجود باشند.