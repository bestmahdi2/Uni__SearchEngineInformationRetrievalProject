نگارستان
شكلك
1- گليبرت پروچ و جرج پاسمور «gilbert proesch & george pasmore»
2- تولد: گيلبرت: دوبلين 1943، جرج: ديفن 1942
3- سبك هنرمند: هنر مدرن(اين سبك از سال 1950 در آمريكا و انگلستان متولد شد. نگاهي نو به آن چه كه در اطراف است و آفريدن آثاري گاه عجيب مشخصه اين سبك است. اين سبك توسط «ريچارد هميلتون» ابداع شد. از اين سبك در طراحي تبليغات كارخانه ها، آثار كميك و يا تزيين وسايل حمل و نقل عمومي استفاده مي كنند).
4- درباره هنرمند: گيلبرت و جرج تا سال 1967 با يكديگر زندگي و كار مي كردند. آنها گاه چهره خود را در حالت هايي استهزاءآميز و عجيب طراحي و نقاشي كرده و در معرض ديد عموم مي گذاشتند. اغلب آثاري كه از چهره خودشان طراحي مي كردند؛ عجيب، غيرمؤدبانه، رؤيايي و... بود. آنها عقيده داشتند با اين كار، انسان از حالت خودخواهي و غرور ذاتي و برتري طلبي دور مي شود. آثار اين دو تجملي، پرزرق و برق و عجيب بود از اين رو عده اي آثار آنها را جلف و غيرهنرمندانه مي دانستند. اما با اين وجود اين دو هنرمند را از هنرمندان برتر سبك مدرن مي دانند.
5- نام اثر و مشخصات اثر: شكلك درآوردن! / 1991 / قسمتي از يك عكس / 142*169 سانتي متر. دوچهره؛ كه مرد به نظر مي رسند با لباسهايي عجيب كه تركيبي از رنگ هاي آبي، قرمز و سفيد است، در قابي شبيه به پنجره مي بينيم. ساختمان هايي بلند با رنگي خاص كه در واقعيت كمتر ديده مي شود؛ پس زمينه اثر را تزيين كرده اند. دو مرد حالتي دارند كه گويي چيزي يا كسي را مسخره مي كنند. شايد با اين كار(شكلك درآوردن)قصد مسخره كردن سبك هاي سنتي نقاشي و يا نقاشان ماقبل اين دوران(دوران مدرن)را دارند.
6- محل نگهداري اثر: گالري آنتوني دي اوفزي / لندن.