بيماري هاي قلبي علت مرگ 35 درصد جوانان تهراني
براساس آمار ارائه شده از سوي سازمان بهشت زهرا(س)، دومين عامل مرگ جوانان بين 15 تا 24 سال در تهران، سوانح و حوادث غيرعمدي عنوان شده است.
حدود 23 درصد جوانان اين سنين بر اثر سوانح و حوادث غيرعمدي در سال گذشته جان خود را از دست داده اند.
اين آمار نشان مي دهد، سرطان و تومور سومين عامل مرگ در بين جوانان بوده است و انواع سرطان حدود هشت درصد علت مرگ جوانان بين اين سنين، ذكر شده است.
سرطان خون در ميان سرطانها مهمترين عامل مرگ فوت شدگان بوده است.
براساس اين آمار بيماريهاي تنفسي، عفوني و انگلي، رواني، سيستم خونساز و ايمني، سيستم عصبي، قتل و خودكشي به ترتيب از مهمترين عوامل مرگ اين رده سني است.
همچنين اين آمار نشان مي دهد كه خودكشي 5/1 درصد عامل مرگ و قتل 7/1 درصد علت مرگ را در اين رده سني به خود اختصاص داده است.
آمار سال گذشته سازمان بهشت زهرا حاكي از مرگ حدود دو هزار و400 جوان بين 15 تا 24 در سال 82 است.