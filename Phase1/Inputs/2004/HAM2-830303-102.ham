مشاور عالي باشگاه فرهنگي، ورزشي استقلال تعيين شد
گروه ورزشي: رشد فزاينده اي كه فوتبال در جامعه پرجمعيت و جوان ايران پيدا كرده نشانگر اهميت اين پديده در بين اقشار مختلف جامعه است.
گرايش نسل امروز به ورزش و فوتبال را با پتانسيل موجود بايد در كنار فعاليت هاي اجتماعي و فرهنگي به گونه اي هماهنگ كرد كه مديران و مشاوران جوان بتوانند بدليل شناخت خواسته هاي امروز اين قشر برنامه هاي خود را ارائه دهند.
روشن بيني موجود در بين مديران جوان و مشاوران آشنا به امور جاري و فوتبال كمك خواهد كرد تا هر باشگاه و تيمي بتواند برنامه هاي كلان خود را براساس خواسته هاي روز جوانان اعلام و اجرا نمايد.
انتخاب امير قلعه نويي سال گذشته به عنوان يك مربي جوان و آگاه به علم روز توانست خواسته هاي تماشاگران جوان استقلال را برآورده سازد.
استقلال در ادامه حركت خود با روشن بيني سيامك قليچ خاني يكي از نويسندگان و كارشناسان جوان و آشنا به فوتبال روز را به عنوان مشاور عالي باشگاه استقلال معرفي نموده است تا در استمرار همان برنامه هاي مدون بتواند استقلال را به شرايط و موقعيتي برساند كه پاسخگوي تمام هواداران و دوستداران تيم باشد.اين حقيقت نگري در نزد مسئولين باشگاه استقلال نشان از آن دارد كه استقلال راه خود را شناخته و از بضاعت هاي موجود در نسل جوان خوب بهره برداري مي كند.