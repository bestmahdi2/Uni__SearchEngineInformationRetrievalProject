عنان: دكترين حمله پيشگيرانه آمريكا صلح و امنيت بين المللي را تهديد مي كند
كوفي عنان دبيركل سازمان ملل متحد ديروز طي سخناني در دانشگاه پكن اعلام كرد: اين سازمان بايد قاطعيت و توانايي كامل خود را در تضمين امنيت اعضاي خود به گونه اي به نمايش بگذارد كه هيچ كشوري درصدد اتخاذ تدابير انحصاري و يكجانبه براي تضمين امنيت برنيايد.
به گزارش رويتر، از پكن، عنان ديروز با بيان اين مطلب در اجتماع دانشجويان دانشگاه پكن تأكيد كرد: بهترين نتايج در مبارزه با تروريسم تنها از طريق همكاري كامل و اطلاع رساني و مبادله اطلاعات ميان كشورهاي جهان به دست مي آيد و نه با توسل به زور.
وي افزود: در واقع نخستين هدفي كه سازمان ملل متحد براساس اصل يكم منشور ملل متحد بر مبناي آن تشكيل شده است، همكاري جمعي و مؤثر كشورها در مهار و از ميان برداشتن تهديدات مختلف بر ضد صلح است.
عنان خاطرنشان كرد: ما بايد نشان دهيم كه سازمان ملل مي تواند به اين هدف جامه عمل بپوشاند، به گونه اي كه كشورها احساس نكنند مجبور هستند قانون را به دست خود اجرا كنند.
عنان تأكيد كرده است: دكترين دولت آمريكا درخصوص توسل به حمله پيشگيرانه براي تضمين امنيت ملي آمريكا، صلح و امنيت بين المللي را تهديد مي كند زيرا ممكن است اين تصور را به ذهن بياورد كه ديگر كشورها حق دارند هر موقع كه لازم بدانند به زور متوسل شوند.