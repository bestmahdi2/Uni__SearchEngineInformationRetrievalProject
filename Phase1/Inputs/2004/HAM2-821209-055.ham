مردم
كريستوفر نولان
باممنتو، يكي از غريب ترين فيلم هاي اين چند ساله را ساخت و با بي خوابي ثابت كرد كه مي تواند در حوزه نظام استوديويي هم به دلمشغولي هايش بپردازد. فيلمي كه پارسال در سينماهاي تهران هم به نمايش درآمد و حالا او بيشتر و بيشتر جذب پروژه هاي پولساز استوديوهاي بزرگ شده است.
نولان قرار است آخرين بخش از مجموعه بتمن را بسازد و خيلي از ستاره هاي هاليوود كانديداي حضور در فيلم هستند. از مورگان فريمن گرفته تا كريستين بيل و ليام نيسن. معلوم نيست كه آيا نولان مي تواند اين پروژه سنگين را هم به محملي براي ايده هاي مورد نظرش تبديل كند؟ يك نفر ديگر البته قبلا موفق شده: تيم برتن در بازگشت بتمن.
قاسم جعفري
اين كارگردان موفق سريال هاي تلويزيوني، هنوز در آرزوي موفق شدن در سينمااست. كارش را هم با سينما شروع كرد كه التبه با توفيق همراه نبود، اما چند سال گذشت و جعفري به سيما آمد و كارش گرفت.
خط قرمز و مسافري از هند از جمله پربيننده ترين مجموعه هاي تلويزيوني بودند. اين وسط او يك بار به سينما برگشت و قرار شد فيلمي به اسم عطش را براي حسين فرحبخش بسازد، اما اختلاف افتاد و فرحبخش تهيه كننده،  جاي جعفري كارگردان را گرفت.
اما جعفري در آخرين تلاشش سراغ يكي ديگر از تجاري سازهاي سينماي ايران رفته، سراغ داريوش بابائيان تا به كمك هم فيلمي به اسم بازنده بسازند.