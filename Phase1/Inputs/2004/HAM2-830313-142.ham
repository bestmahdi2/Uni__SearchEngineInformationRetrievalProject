سايه روشن ورزش
«ياف» عليه  فدراسيون  دووميداني  آمريكا به دادگاه  داوري  در ورزش  شكايت  كرد
فدراسيون  بين المللي  دو و ميداني «ياف» عليه  فدراسيون  دو و ميدانــي آمريكا كه  خودسرانه  «جروم  يانگ» دونده  دوپينگي  اين  كشور را علي رغم  محكوم بودنش  تبرئه  كرده  است ، به  دادگاه  داوري  در ورزش  شكايت  كرد.
به گزارش  خبرگزاري  فرانسه  از لوزان ، اين  اعتراض  روز جمعه  رسماتحويل دادگاه  مذكور شده  است .



جروم  يانگ  قهرمان  دو 400 متر جهان ، بعد از افشاگري  يكي  از نشريات  وپيگيري  كميته  المپيك  آمريكا، متهم  است  كه  در سال  1999 داروي  نيروزاي ناندرولون  مصرف  كرده  اما بدون  توجه  به  اين  واقعيت  و اغماض  عمدي  فدراسيون دو و ميداني  آمريكا در بازيهاي  المپيك  2000 سيدني  شركت  كرد.
وي  در اين  بازيها همراه  با تيم  دو امدادي  400 متر آمريكا صاحب  مدال طلا شد.
فدراسيون  عمداً رسيدگي  به  دوپينگ  يانگ  را به  بعد از بازيها موكول و بعد از بازگشت  ورزشكار از بازيها موقتاً او را محروم  كرد اما ورزشكار به  حكم  اعتراض  كرد و اعتراض  هم  مورد قبول  واقع  شد در نتيجه  پرونده  مختومه شد.
دادگاه  داوري  در ورزش  هم  با اين  عنوان  كه  فدراسيون  دو و ميداني  آمريكا به  اين  مساله  رسيدگي  كرده  و حكم  راجع  به  آن صادر شده ، ادامه  كار رسيدگي به  پرونده  را متوقف  كرد.
اما چند ماه  قبل  روزنامه  لوس  آنجلس  تايمز از ماجرا پرده  برداشت  و با جنجالي  كه  عليه  مقامات  فدراسيون  دووميداني  آمريكا به  پا شد، كميته  ملي الــمپيك  آمريكا و آژانس  مبارزه  با دوپينگ  كه  زير نظر اين  كميته  فعاليت مي كند، پيگير قضيه  شدند.
فــدراسيون  دو و ميداني  آمريكا به  دنبال  فشار افكار عمومي و آژانس مبارزه  با دوپينگ ، حكم  دوپينگ  ورزشكار را تائيد كرد.
يانگ  با عنوان  اينكه  فدراسيون  دو و ميداني  با مطرح  كردن  دوباره  اين پرونده  قصد بدنام  كردن  او را دارد، به  دادگاه  شكايت  و ادعاي  حيثيت  كرده است .
باشگاه هاي  مصر از اين  پس  30 بازيكن  خواهند داشت
براساس  مصوبه  جديد فدراسيون  فوتبال  مصر، باشگاه هاي  اين  كشور از اين  پس مي توانند نام  30 بازيكن  شامل  حداكثر سه  بازيكن  خارجي  را به  اين  فدراسيون معرفي  كنند. اين  محدوديت  قبلاً 25 بازيكن  بود. به  گزارش  خبرگزاري  فرانسه  از قاهره ، براساس  اين  مصوبه  كه  عسام عبدالمنعم  رئيس  فدراسيون  فوتبال  مصر آن را به  تصويب  رسانده  است ، هر سه بازيكن  خارجي  تيم ها مي توانند يكجا در همه  ديدارها در طول  فصل  مسابقات حضور داشته  باشند. فدراسيون  فوتبال  مصر در تصميمي ديگر، مسابقات  پنج  جانبه اي  را كه  باحضور پنج  قهرمان  فعلي  و پيشين  آفريقا را كه  قرار بود 22 - 16 ژوئن ،(27خرداد تا 2 تير)در اين  كشور برگزار شود، لغو كرد. مخارج  سنگين  ميزباني  دليل  لغو مسابقات  بوده  است . مخارج  ميزباني مسابقات  يك  ميليون  لير مصر(130 هزار يورو)محاسبه  شده  و وزارت  ورزش تنها يك  سوم  از بودجه  را تقبل  كرده  است .
كنفدراسيون  فوتبال  آفريقا هم اعلام  كرده  كه  كمك  مالي  به  اين  مسابقات  نمي كند.
دوگاري در قطر
«كريستوف  دوگاري» ملي پوش  سابق  تيم  فوتبال  فرانسه  روز جمعه  براي  امضاي قرارداد عضويت  در باشگاه  اسپورت  كلاب  قطر وارد اين  كشور شد.
به  گزارش  خبرگزاري  رويترز از دوحه ، مسئولان  باشگاه  اسپورت  كلاب  اعلام كردند دوگاري  32 ساله  روز گذشته  قراردادي  يكساله  به  ارزش  84/ 1 ميليون  دلاربا اين  تيم  امضا كرده  است . مهاجم  سابق  تيم هاي  بوردو، آث  ميلان ، بارسلونا و بيرمنگام  سيتي  درباشگاه  اسپورت  كلاب  با «كلوديو كانيگيا» عضو سابق  تيم  ملي  فوتبال  آرژانتين هم  تيمي خواهد بود.
دوگاري  دومين  بازيكن  فرانسوي  است  كه  اخيرا به  باشگاههاي  قطري  ملحق شده  است .
«فرانك  لبوف» در سال  گذشته  به  باشگاه  السد قهرمان  ليگ  دسته  اول باشگاههاي  قطر پيوست .



«چزاره پراندلي» جانشين كاپلو شد
«چزاره  پراندلي» سرمربي  سابق  پارما با امضاي  قراردادي  سه  ساله  از فصل آينده  هدايت  تيم  فوتبال  آاس  رم  ايتاليا را برعهده  مي گيرد.
به  گزارش  خبرگزاري  رويترز از ميلان ، تيم  رم  پس  از جداشدن  فابيو كاپلواز اين  تيم  و انتصاب  وي  به  عنوان  سرمربي  باشگاه  يوونتوس ، با امضــــــاي قراردادي  سه  ساله  پراندلي  را به  سمت  سرمربي  جديد خود برگزيد.
پراندلي  در فصل  گذشته  مسابقات  فوتبال  قهرماني  باشگاه هاي  ايتاليا،تيم  پارما را تا كسب  رتبه  پنجمي اين  پيكارها هدايت  كرد و پيش  از انتصاب كاپلو، يكي  از گزينه هاي  جدي  و مورد نظر باشگاه  يوونتوس  بود.
باشگاه  آاس  رم  با تشكيل  يك  نشست  اضطراري  در روز جمعه  با انتخاب پراندلي  موافقت  كرده  و شنبه شب  قرارداد وي  امضا شد.سرمربي  سابق  پارما در باشگاه  رم  نيز با مشكلات  مالي  و عدم  امكان انتخاب  بازيكنان  جديد روبه رو خواهد بود علاوه  براينكه  بايد براي  تلاش بازيكنان  كنوني  خودحفظ  كند.