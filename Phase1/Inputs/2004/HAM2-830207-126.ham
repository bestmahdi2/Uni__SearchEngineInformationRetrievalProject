اميررضا خادم: منكر قانونمندي در كشتي نيستم
گروه ورزشي: قهرمان كشتي جهان در سال 91 مي گويد: اگر قانون فدراسيون به صورت كامل اجرا شود، هيچ ادعايي براي كشتي گرفتن نخواهم داشت.
اميررضا خادم در رابطه با پيشنهاد اخير مبني بر حضورش در مسابقات جام «علي اف» اظهار داشت: اگر در رابطه با حضور من در اين جام، «قانونمندي» مطرح مي شود، من منكر آن نيستم و اگر فدراسيون صلاح مي بيند كه قانون انتخابي را اجرا كند، به عنوان فردي كه هم رئيس فدراسيون بوده ام و هم اينكه در شرايط فعلي بايد به نوعي دستي در قانونگذاري داشته باشم كاملا از اين حركت حمايت مي كنم و هيچ ادعايي نسبت به آن ندارم.
وي تصريح كرد: اگر قرار است تبصره اي به قانون اضافه شود، موارد مختلفي را مي توان لحاظ كرد، از جمله مواردي كه در اين قانون ثبت شده اينكه، كساني كه در انتخابي مرحله اول و يا جام تختي كشتي نگرفته اند، امكان حضورشان در تركيب تيم ملي وجود ندارد. صحبت من اين است، اگر اين قانون واقعا به صورت مدون، اجرا شود من نيز از آن تبعيت مي كنم.دارنده مدال برنز المپيك بارسلونا و آتلانتا اضافه كرد: اگر قانوني كه همگان از آن صحبت مي كنند، قرار است اجرا شود، در اين صورت عليرضا رضايي، عليرضا حيدري و عليرضا دبير، مهدي حاجي زاده و محمد طلايي كه در جام جهان پهلوان تختي و مصطفي جوكار و فريدون قنبري كه در مسابقات قهرمان كشوري و انتخابي مرحله دوم در كرمانشاه كشتي نگرفتند، نبايد ديگر به عضويت تيم ملي درآيند. بنابراين اگر قرار به اجراي قانون باشد، بايد به طور كامل اجرا شود.
وي خاطرنشان ساخت: هر تصميمي كه كميته فني بگيرد، تابع آن هستم و معتقدم در چنين شرايط حساسي، حاشيه درست كردن حتي اگر منفعتي هم براي بعضي ها داشته باشد بايد به نفع كشتي و انسجام تيم ملي از حق شخصي خود بگذرند.