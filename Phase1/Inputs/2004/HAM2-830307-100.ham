افزايش مشاركت شهروندان در مديريت شهري يك ضرورت است
شهردار منطقه دو تهران، ارتقاي سطح مشاركت شهروندان در مديريت شهري را يك ضرورت و نياز جامعه امروزي توصيف كرد.
«بهروز طاهايي» ديروز در گفت وگو با ايرنا افزود: دستيابي به اين مشاركت و كمك به مديريت شهري، نقش بسزايي در توسعه خدمات شهري دارد.
وي با اشاره به لزوم حضور جوانان در مديريت شهري گفت: جوانان به عنوان آينده سازان كشور با حضور در مديريت شهري، كمك موثري به پيشرفت جامعه مي كنند.
وي گفت: جامعه نياز به بافت جوان و ايجاد بستر مناسب براي اين مشاركت با هدف رفع مشكلات دارد و براي بهره مندي از اين قشر بايد از تمام امكانات موجود براي پيشرفت جامعه استفاده كرد.طاهايي افزود: كمبود امكانات، مسئوليت بزرگي را بر دوش كاركنان و خدمتگزاران جامعه گذاشته است كه با تامين آنها، بايد به رفع آنها بپردازيم.شهردار منطقه دو گفت: با بهره برداري از بناي كانون اجتماعي جوانان، مجموعه ورزشي شهداي طرشت، كانون مردم شناسي ايرانيان و خانه قرآن اين منطقه در سال گذشته،  شمار زيادي از جوانان تحت پوشش اين كانون ها قرار گرفته اند.