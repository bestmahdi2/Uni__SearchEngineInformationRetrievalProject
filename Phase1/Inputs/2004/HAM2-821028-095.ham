سپاهان تحريم كرد
گروه ورزشي:تيم فوتبال سپاهان از اين پس تا انجام بررسي هاي دقيق و برخورد و مجازات «علي خسروي»، داور ديدار روز جمعه، از شركت در همه ديدارهايي كه قضاوتش برعهده وي باشد، خودداري خواهد كرد.محمدرضا ساكت، مديرعامل باشگاه سپاهان، با بيان اعتراض خود نسبت به سناريوي ازپيش طراحي شده درمورد نتيجه و اتفاقات حاشيه اي اين ديدار، در انتظار عكس العمل قاطع فدراسيون فوتبال نسبت به اين حركت مشكوك مي باشد.ساكت، اعلام خبر محروميت «فرهاد كاظمي» قبل از ديدار، آن هم توسط داور را منطقي ندانست.وي با انتقاد از نحوه قضاوت داور ديدار، اظهارداشت: قضاوت سراسر مساله دار «علي خسروي» و ناداوري هايي كه در هنگام بازي توسط وي صورت گرفت، مسئولان تيم سپاهان را مجبور به تحريم اين داور كرد، چراكه سوابق وي در امر قضاوت براي ديدارهاي تيم سپاهان، زمينه ارائه بازي جوانمردانه را ايجاد نمي كند و به نظر مي رسد اين داور در امر قضاوت موضع گيري هايي را انجام مي دهد.