خبر
خبرهايي از نمايشگاه و مسابقه بين المللي عكاسي «بام شكسته بم»
*جزئيات برنامه برگزاري نمايشگاه عكس جوانه هاي بم توسط سرپرست اداره كل تبليغات وزارت فرهنگ و ارشاد اسلامي و متولي برگزاري نمايشگاه اعلام شد.
مجتبي آقايي گفت: بعد از برگزاري نمايشگاه عكس بام شكسته بم و استقبال جوامع داخلي و خارجي و به منظور پيگيري روند بازسازي و ثبت و ضبط اين فعاليتها و وضعيت كنوني مردم و شهر بم تعدادي از عكاسان منتخب نمايشگاه «بام شكسته بم» به صورت گروههاي 3 الي 4 نفره به بم اعزام شدند كه در خاتمه توسط آنها بيش از 28000 عكس گرفته شده و به ستاد برگزاري نمايشگاه ارائه شدند. در نهايت 142 عكس از 36 عكاس براي نمايشگاه انتخاب شد كه بين 2 تا 6 عكس از هر عكاس در فرهنگسراي نياوران از 5 تا 20 ديماه به نمايش گذاشته مي شود.
*به مناسبت سالگرد وقوع زلزله دلخراش بم، نمايشگاه عكس بام شكسته بم طي دو مرحله در محل كنسولگري ايران در فرانكفورت برپا خواهد شد.
به گزارش ستاد خبري، اين نمايشگاه در دو مرحله از تاريخ 20 ديماه تا 8 بهمن ماه شامل عكسهاي قبل و پس از زلزله و زمان بازسازي و از تاريخ 10 بهمن تا 22 بهمن ماه نمايشگاهي از مجموعه ديگري از عكسهاي مربوط به بم و به مناسبت پيروزي انقلاب اسلامي برگزار خواهد شد.
اين نمايشگاه از سوي انجمن عكاسان بحران و انجمن متخصصان ايراني مقيم آلمان و با همكاري وزارت فرهنگ وارشاد اسلامي و كنسولگري ايران در فرانكفورت برپا مي شود. در اين نمايشگاه، 100 قطعه عكس با موضوعات بم قبل از زلزله، زمان زلزله و روند بازسازي به نمايش درمي آيد. برنامه هاي مهم نمايشگاه عكس جوانه هاي بم كه از 5 تا 20 ديماه در فرهنگسراي نياوران برگزار مي شود، اعلام شد.
روزهاي يكشنبه و دوشنبه 13 و 14 ديماه همايش «بررسي كاركرد رسانه ها در بحران» در محل آمفي  تئاتر فرهنگسراي نياوران با حضور مسئولان نهادهاي مرتبط با حوادث غيرمترقبه كشور و صاحبنظران و مديران مسئول و اصحاب رسانه هاي داخلي و خارجي برگزار مي شود.
اين همايش در دو روز و در قالب سخنراني، بحث و بررسي است. اولين روز آن يكشنبه13 ديماه از ساعت 15 تا 18 بعدازظهر و دوشنبه 14 ديماه در دو نوبت صبح از ساعت 9 تا 12 و بعد از ظهر از ساعت 15 تا 18 برگزار مي شود.
دومين همايش مربوط به گرد همآيي بزرگ «انجمن عكاسان بحران» است كه شنبه از ساعت 15 تا 19 برگزار مي شود و برنامه هاي درنظر گرفته شده در اين همايش برگزاري مجمع عمومي انجمن و سلسله سخنراني ها در خصوص نقش عكاسي در اطلاع رساني بحران ها است.
هدف عكاسان نمايشگاه عكس جوانه هاي بم نگاه صادقانه به بم است تا بدينوسيله بتوانند مسئولان را در بازسازي هرچه سريعتر بم ياري رسانند.