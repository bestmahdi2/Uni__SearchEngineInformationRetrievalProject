كاركردهاي وام 600 هزار توماني در ازدواج
ازدواج با جيب كاملا  خالي؟
شهر زاد دشتي 
بررسي ميانگين سني افراد در كشور ما نشان مي دهد جمعيت كشور ما جمعيتي جوان است.
جوان بودن جمعيت به عنوان يكي از الگوهاي توسعه همواره مورد توجه بوده است به طوري كه اغلب كشورهاي اروپايي براي كاهش ميانگين سني افراد جامعه خود امتيازات ويژه اي در نظر گرفته اند كه بتوانند ميانگين سني جمعيت خود را كاهش دهند. ولي در جامعه ما جوان بودن ميانگين سني افراد جامعه چندان مطلوب نيست؛ چراكه باتوجه به افزايش جمعيت امكانات در جامعه رشد نكرده است. افزايش بيكاري در بين جوانان، سيل ميليوني متقاضيان ورود به دانشگاه و بالا  رفت سن ازدواج از جمله مشكلا ت جوان بودن جمعيت كشور است. يكي از معضلا ت جامعه جوان كشور ما بحث ازدواج است كه اين معضل خود معضلا ت بسياري از جمله بزهكاري، بي ميلي به زندگي و مشكلا ت اجتماعي را گسترش داده است.
علت اصلي دشوار شدن ازدواج در ميان جوانان بالا  بودن هزينه هاي ازدواج است كه سبب بي ميلي جوانان نسبت به بحث ازدواج شده است.
يك جوان 25 ساله درباره هزينه هاي ازدواج معتقد است: با جيب خالي ممكن است
هر كاري قابل انجام باشد؛ ولي مطمئناً نمي توان ازدواج كرد،اين درحالي است كه كمتر كسي درسن جواني پول قابل توجهي دارد.
حميدرضا نجفيان در اين باره گفت: فكر ازدواج هم خرج دارد واي به حال خود ازدواج. در حال حاضر حداقل خرج يك ازدواج ساده حدود 2 ميليون تومان است. در چنين وضعيتي دولت مي تواند با برخي حمايت ها اين مشكل جوانان را رفع كند كه يكي از اين راهها پرداخت وام ازدواج از طريق شبكه بانكي است به شرطي كه اين وام حداقل كفاف برخي هزينه ها را بدهد.
در حال حاضر شبكه بانكي به هر زوج 6 ميليون ريال وام قرض الحسنه ازدواج پرداخت مي كند.
نجفيان درباره ميزان وام شبكه بانكي معتقد است: به هر حال اين ميزان پول در ابتداي زندگي مي تواند برخي مشكلا ت را رفع كند.
وي در عين حال تأكيد مي كند: اگر اين رقم افزايش يابد به مراتب تأثير بيشتري خواهد داشت.
شيخ الاسلا م جواني كه به تازگي ازدواج كرده درباره رقم وام ازدواج معتقد است: برنامه ريزي بانك ها براي پرداخت وام ازدواج مناسب نيست چون معمولا ً اين وام زماني به دست متقاضي مي رسد كه چند ماهي از ازدواج او گذشته است.
او ادامه داد: گذشت زمان كاركرد بهينه اين وام را كاهش مي دهد چون جوانان در آستانه ازدواج بايد پول خرج كنند نه چند ماه بعد.
وي درباره نحوه پرداخت وام ازدواج در بانك ها گفت: سه ماهه نخست سال كه هنوز براي پرداخت وام ازدواج تأمين اعتبار نشده است سه ماه آخر سال هم كه حساب ها بسته است پس فقط مي ماند 6 ماه كه دراين زمان هم بايد كلي دوندگي كرد.
وي قرض الحسنه بودن وام ازدواج را علت اصلي بي ميلي بانكها به پرداخت راحت آن مي داند و معتقد است: بانكها در پرداخت وام ازدواج طوري رفتار مي كنند كه گويي تمايلي به پرداخت آن ندارند و بالاجبار آن را پرداخت مي كنند.
يك خانم جوان نيز درباره كاركردهاي وام ازدواج در افزايش رويكرد جوانان به بحث ازدواج گفت: وام 600 هزار توماني چيزي نيست كه بتواند دختر يا پسري را به ازدواج ترغيب كند.
كتايون جعفري گفت: يك جهيزيه ساده حداقل 3 ميليون تومان هزينه دارد در حالي كه وام كمك خريد جهيزيه فقط 300 هزار تومان است.
به گفته وي، كسي كه مي خواهد ازدواج كند بايد هزينه خود را از راههاي ديگر تأمين كند.
مسؤول يكي از بانكها نيز درباره نحوه پرداخت وام ازدواج گفت: بانكها براي انجام هرگونه فعاليتي بايد از دستورالعمل شوراي پول و اعتبار يا بانك مركزي تبعيت كنند.
احمدي گفت: طبق دستورالعمل هاي موجود بانكها براي پرداخت وام ازدواج بايد برخي مدارك از جمله سند ازدواج، سفته و كپي شناسنامه به تا ييد بانك برسد.
وي درباره رقم وام ازدواج گفت: اين رقم از سوي مراجع ذيصلا ح تعيين مي شود و در اين مورد نيز بانك اختياري ندارند.