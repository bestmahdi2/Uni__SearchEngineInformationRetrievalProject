5/12 ميليارد، هزينه  بازسازي ارگ
يكي از كهن ترين بناهاي ايران و عظيم ترين بناي خشت و گلي جهان، بيش از 80 درصد تخريب شده است.مهندس محمدحسن محب علي - معاون حفظ و احياي سازمان ميراث فرهنگي كشور - پس از بازديد از ويرانه هاي اين بنا گفت: «متاسفانه بيش از 75 درصد ارگ تاريخي بم تخريب شده، اما چون بقاياي شهر و اسناد و مدارك لازم و مستندات كافي از اين شهر تاريخي موجود است، امكان بازسازي و مرمت آن وجود دارد.» وي در رابطه با هزينه هاي بازسازي اين ارگ گفت: «درصورت وجود امكانات و بودجه، بازسازي و مرمت اين بنا تا پنج سال ديگر به اتمام مي رسد. همچنين براساس تخمين هاي كارشناسان، اين بازسازي به ساليانه حداقل دو ميليارد و پانصد ميليون تومان بودجه نياز خواهد داشت.»