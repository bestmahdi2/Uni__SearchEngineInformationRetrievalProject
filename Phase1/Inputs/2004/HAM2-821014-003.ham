نسل جوان و دشواري هاي تشكيل خانواده(بخش نخست)
با كدام سرمايه ازدواج كنيم؟
نمي توانم تعهد كرايه خانه ماهي 100 هزار تومان را بدهم. مي دانيد احساس تنهايي چيست؟ مي دانيد گاهي كه به زوج هاي خندان  نشسته درون اتومبيل ها نگاه مي كنم چه احساسي به من دست مي دهد؟ نه نمي فهميد، نمي فهميد...حتي اگر همه پسران ازدواج كنند كماكان نزديك به يك ميليون و 200 هزار دختر شانس ازدواج نخواهند داشت. ضمن آن كه اگر تعداد دختران ازدواج نكرده بيش از 30 سال به اين جمع اضافه شوداين رقم بسيار بيش از اينها خواهد بودپرسش اصلي اين است: چگونه و با كدام پول؟ اين كه متوسط سن ازدواج دختران به 25 سال وپسران به حدود 30 سال افزايش يافته نشان مي دهد دشواري هاي اقتصادي چنان گلوي نسل جوان را چسبيده كه امكان آغاز زندگي مشترك را  ندارند.
امير.ب جوان 29 ساله مي گويد:«... سال ها است به دنبال كار دويده ام، اما كار از من فرار مي كند. به كارهاي برقي وارد هستم و در اين زمينه يك خبره به  شمار مي روم، اما از آن جا كه هرگز سرمايه اي براي كار شخصي نداشته ام هميشه در حد يك كارگر يا مثلا  دستيار باقي مانده ام. با توجه به تغييرات بازار كار در بسياري از اوقات بيكار مانده ام، سال ها است به دختر خاله ام علا قمند هستم و نامزد به شمار مي رويم، اما خوب مي دانم هرگز نمي توانم با شرايط كنوني ام زندگي مشتركي را آغاز كنم. پدرم مي گويد مي تواند در حد يك تا يك و نيم ميليون تومان خرج عروسي ام كند، اما بعد چي؟ من نمي توانم تعهد كرايه خانه ماهي 100 هزار تومان را بدهم. مي دانيد احساس تنهايي چيست؟ مي دانيد گاهي كه به زوج هاي خندان  نشسته درون اتومبيل ها نگاه مي كنم چه احساسي به من دست مي دهد؟ نه نمي فهميد، نمي فهميد... جمله هاي حزنآور او تكان دهنده است و درد بسياري از جوانان.
سايرين لحن معتدل تري دارند،ولي ديدگاهشان يكي است:
محسن.ي 26 ساله كه ازدواج نكرده، مي گويد: تاكنون از نظر اقتصادي و مالي موقعيت ازدواج نداشتم. هر چند دختري كه با معيارهايم مناسب باشد هم پيدا نكرده ام. براي قدم گذاشتن در راه ازدواج حدود يك تا 2 ميليون تومان پول لا زم است. مسكن مناسب و وسائل اوليه اي كه بشود يك زندگي را تشكيل داد مثل اجاق گاز و يك زيرانداز از واجبات هر زندگي هستند. او مي گويد هرچه جلوتر مي رويم اين هزينه ها بالا تر مي روند همان طور كه مهريه ها بالا تر مي رود. ما هميشه از هزينه هاي ازدواج عقب هستيم.
سعيد.ن 23 ساله، جواني كه دربه در پي يافتن شغلي مي گردد مي گويد: هزينه هاي زندگي بسيار بالا است و هنوز بعد از گذشت 23 سال بعضي از مخارج زندگي ام را پدرم به عهده مي گيرد. او مي گويد: براي ازدواج بعضي از خانواده ها هنوز شيربها دريافت مي كنند همين امر هزينه ها را يك تا 2 ميليون تومان بالا تر مي برد. در صورتي كه براي شروع يك زندگي تفاهم از هر چيز ديگري مهم تر است، بعد هم يك چهار ديواري كه سقفي بالا ي سر داشته باشد، پس از آن لوازم تهيه غذا. البته همه اينها در صورتي امكان پذير هستند كه توقع ها هم كاهش  يابند. در غير اين صورت هزينه هايي كه براي ازدواج صرف مي شود بالا ي 4 ميليون تومان مي شود. آنچه از توان من خارج است.
در حقيقت در برخورد با مسأله شخصي مثل ازدواج است كه بيش از هميشه در مي يابيم رشد بي رويه جمعيت و عدم تناسب جمعيت و امكانات اقتصادي به بيكاري مفرط منجر شده و جامعه نمي تواند به تناسب جمعيتي كه وارد بازار كار مي شود شغل ايجاد كند. يكي از علل بيكاري عدم تعادل و هماهنگي ميان نظام آموزشي و نظام اقتصادي هم هست. امروز بسياري از مشاغل نياز به تخصص دارد كه بايد دوره آموزشي را طي كرد و مهارتهاي لازم را كسب كرد و اين مهارتها بايد از طريق آموزش و پرورش و دانشگاه انجام  گيرند. اما نظام آموزشي ما چندان به مهارتهاي مورد نياز نظام اقتصادي و مشاغل فني توجه نكرده و به افراد آموزش نمي دهد تا در نظام اقتصادي كارايي يابند. در حال حاضر نيرويي كه وارد بازار كار مي شود يا بيكار مي ماند يا به مشاغل كاذب روي مي آورد. هنگامي كه نظام اقتصادي به نحوي سازمان يافته است كه سود آوري تجارت و خريد و فروش بيش از كار توليدي است كم شدن گرايش افراد به كارهاي توليدي امري طبيعي است. به همين دليل فردي مثل آن جوان برق كار، به رغم استعدادهايش در بازار بيكار مي ماند و نمي تواند تشكيل خانواده دهد. مشاغلي كه از آنها به عنوان واسطه گري ياد مي شود در اين روند جاي همه چيز را مي گيرند، كاري كه البته از همه بر نميآيد، مثل خيل بيكاران كنوني جامعه ما.
حق تشكيل خانواده يكي از اصول اوليه هر جامعه اي به شمار مي رود، آن چه در اسلا م بيش از ساير مذاهب مورد تاكيد قرار گرفته، ولي شرايط اقتصادي چنان بيقواره و دشوار شده كه جوانان ما از بديهي ترين حقوق خويش- يعني يافتن زوج- محروم شده اند. طبيعي است كه اولين پرسش شما از خواستگار دخترتان اين باشد آقاي عزيز شما چكاره هستيد؟ و درآمدتان چقدر است؟ طبعا همه مي دانند ازدواج بدون حداقل امكانات مترادف با سقوط است.
بيكاري، جوانان، ازدواج 
شاغل بودن شرط اصلي و مهم ازدواج براي پسران شناخته مي شود تا آن جا كه تصور ازدواج بدون داشتن شغل براي آنها تصوري واهي خواهد بود.
در روزگار ما شأن و منزلت اجتماعي و قدرت نفوذ و بهره وري مادي از زندگي تا حد زيادي به شغلي بستگي دارد كه فرد انتخاب مي كند. رضايت از شغل به عنوان يك جنبه مهم سعادت فرد است. چه بسا افرادي كه در قلمروهاي ديگر زندگي شكست خورده اند( مثلا زندگي زناشويي)ولي موفقيت در شغل و رضايت حاصل از آن توانسته است آن عدم توفيق را جبران نمايد. انتخاب شغل برهمه وجوه زندگي آينده فرد اثر مي گذارد و انتخاب همسر و زندگي موفق با وي و تربيت فرزندان نيز به نوع شغل بستگي دارد.
با اين توصيفات در جامعه امروز ما به دليل بيكاري سن ازدواج بالا  رفته و برخي جوانان بيكار و تنها رو به اعتياد آورده  و و اشاعه فساد در جامعه مشهود است. ما بايد براي جلوگيري از بيكاري به تقويت خود در جهت ايجاد كارهاي توليدي و فني روي آوريم و از سوي ديگر با جلوگيري از رشد جمعيت از مشكل بزرگ بيكاري در كشور طي سال هاي آتي رهايي يابيم.
اخيراً رئيس سازمان ملي جوانان با اشاره به ميزان رشد 1/4 درصدي جمعيت جوان كشور، اعلا م كرده: سالا نه 150 هزار نفر و بطور كلي طي اين سالها بيش از يك ميليون و 200 هزار جوان از ازدواج سر باز زده اندو مسئله ازدواج به مساله اي جدي در جامعه تبديل شده است.
او آمار دقيق كنوني جمعيت جوان كشور را 22 ميليون و 586 هزار نفر بيان و اظهار كرد: علا قه به تحصيل و كسب شغل مناسب سبب شده تا سن ازدواج جوانان به تاخير بيفتد به نحوي كه در حال حاضر سن ازدواج پسران از 25 به 27 و دختران از 5/18 به 
5/22 سال رسيده.
او سن ازدواج در كشور را از 15 سال تا 34 سال خواند و بيان كرد: در حال حاضر به طور متوسط بايد هر سال 750 هزار ازدواج در كشور روي دهد. اين در حاليست كه آمار ثبت شده سالا نه كمتر از 600 هزار نفر بوده است. در نتيجه در همين حدي كه مي بينيم ساليانه 150 هزار نفر از ايجاد كانون خانواده منع مي شوند. بر اين اساس تاخير در ازدواج به عنوان چالش جدي مطرح شده و عملا  با نوعي بحران روبه رو هستيم. به علا وه اكنون ميزان طلا ق كه عمده آنها در سالهاي اول و دوم ازدواج روي مي دهد- از هر 6 ازدواج يكي منجر به طلا ق مي شود- مشكلا ت را مضاعف مي كند.
هر ساله تعداد جوانان مجرد كشور 7/3 درصد افزايش پيدا مي كند. پيش بيني مي شود در آينده نيز تعداد افراد واجد شرايط ازدواج به نسبت نرخ رشد جمعيت افزايش يابد. آمار دختران واجد شرايط ازدواج درسنين 15 تا 29 سال درسال 75 معادل 3 ميليون و 535 هزار و در سال80 به ميزان 4 ميليون و 445 هزار نفربوده است.
مشكلا ت اساسي پيش روي جوانان عبارت است از فقدان شرايط مناسب اقتصادي و عدم اميد به آينده اقتصادي خوب براي ايجاد خانواده، بالا  رفتن توقعات جامعه و جوانان، عدم درك متقابل از سوي والدين، نگرشهاي سنتي بدون توجه به تغيير شرايط.
متاسفانه مانع مهم كنوني در اين زمينه فقدان نهاد و سازمان متولي امر ازدواج با هدف تسريع و پيشگيري از تاخير آن است ضمن آن كه زندگي جوانان و ازدواج آن ها تابعي از شرايط اقتصادي است. بعلاوه جوانان بدليل نداشتن آمادگي لا زم در زمينه اشتغال و تامين هزينه هاي جاري ترجيح مي دهند ازدواج خود را به تاخير بيندازند.
در حال حاضر براي هر زوج جوان از طريق بانكها بر اساس آخرين گزارش بانك مركزي در سال 82، 3 ميليون ريال وام ازدواج در نظر گرفته شده كه اساسا در مقايسه با قيمت هاي بازار براي آغاز زندگي رقم مضحكي به نظر مي رسد. به نظر مي رسد آقايان برنامه ريز فقط براي خالي نبودن عريضه اين رقم را روي كاغذ آورده اند!
مجموعه تسهيلات پيش بيني شده بانكها براي ازدواج درسال 82، 164 ميليارد و380 هزار ريال بود، در حالي كه براي هر 600 هزار ازدواج كه روي مي دهد، به حداقل 1950 ميليارد ريال اعتبار نياز است. يعني تسهيلا ت دولت فاصله زيادي با وقايع ازدواج هاي سالا نه روي داده در كشور دارد.
حتي پيشنهاد شده، نهادي با هدف ساماندهي مجموعه ظرفيت هاي بخش خيرين كشور و استفاده از ظرفيت هاي دولتي تشكيل  شود.
درحال حاضر 5 هزار موسسه غير دولتي خيرين در سطح كشور و 300 موسسه در 15 استان كشور در زمينه ازدواج فعاليت مي كنند و شرايط موجود نشان مي دهد در كارشان چندان موفق نبوده اند.
كانون هاي ازدواج آسان، دانشگاهها، كميته امداد، صندوق رفاه دانشجويان و بنياد شهيد و ديگر دستگاهها نيز با ارائه تسهيلا تي، امر ازدواج در كشور را هدايت مي كنند. اما از آنجا كه دشواري ادامه زندگي پس از ازدواج مطرح است اين سكوي آغازين خيلي ها را جذب نمي كند. ضمن آن كه نمي توان با تفكرات و روش هاي سنتي 20 سال پيش پاسخگوي نيازهاي جوانان امروز بود. افزايش ظرفيت هاي دولت در امر ازدواج، متناسب سازي توقعات، توسعه مشاوره قبل از ازدواج، اصلا ح نگرش جامعه، دادن اجازه و امكان انتخاب همسر به دختران، در امر ازدواج بسيار ضروري به نظر مي رسد كه حل مسئله بيكاري اولين قدم است. آن كه البته مشكل كشور بشمار مي رود، نه جوانان.
آمار طعنه آميز و عدم توازن نسبت هاي جنسي
بررسي ها نشان مي دهند تفاوت قابل توجهي به قرار زير بين تعداد دختران وپسران در گروه سني منتظر ازدواج وجود دارد. به اين ارقام دقت كنيد:
تعداد دختران 29 -20 سال: 6 ميليون و 200 هزار نفر
تعداد پسران 34 - 25 سال: 4 ميليون و 800 هزار نفر
بنابراين حتي اگر همه پسران ازدواج كنند كماكان نزديك به يك ميليون و 200 هزار دختر شانس ازدواج نخواهند داشت. ضمن آن كه اگر تعداد دختران ازدواج نكرده بيش از 30 سال به اين جمع اضافه شود حدود 2 ميليون دختر بدون شوهر خواهند بود. آن چه كه با توجه به شرايط نامناسب بازار كار براي دختران و پسران به افق روشني نمي رسد. در اين روند افزايش آمار طلا ق، حدود سالي 15 - 13 درصد، نمايانگر ناپايداري پيوندهاي زناشويي است كه بخش عظيمي از اين امر هم ناشي از كمبودهاي اقتصادي خانواده است. اما همه چيز به شرايط مالي ختم نمي شود و مسائل فرهنگي نيز جلب نظر مي كند. نتايج يك پايان نامه كارشناسي ارشد نشان داد: استقلا ل مالي دختران تحصيلكرده نظر آنها را نسبت به ضرورت ازدواج چه از نظر اجتماعي و چه به عنوان يك نياز شخصي، تغيير داده است.
دراين پايان نامه آمده است: « ميانگين سن زنان درنخستين ازدواج درگروه ليسانسيه ها به طور كاملا  معني داري بيش از زنان ديپلمه است.» همچنين مشخص شده تحصيلا ت عالي دختران در افزايش سطح توقع آنها تاثير گذارده است، به نحوي كه اكثريت دختران تحصيلكرده معتقدند تحصيلا ت در افزايش سطح توقع آنان موثر است. مهمترين دليل رد تقاضاي ازدواج از طرف گروه مورد بررسي، تحصيلات پايين تر خواستگاران بوده است. ناهيددروديآهي، طي تحقيقي در مورد عدم توازن نسبت در سنين اصلي ازدواج به نكات كليدي ديگري اشاره كرده و نوشته: اين امر پديده اي است كه از يك سو در اغلب كشورهاي درگير جنگ دوم جهاني و از سوي ديگر در كشورهاي در حال توسعه اي كه مراحل گذار دموگرافيك را با شتاب طي كرده اند، مشاهده مي شود. به عبارت دقيق تر در هر جامعه اي كه بخش قابل ملاحظه اي از زنان و مردان آن در سنين اصلي ازدواج به هر علت(اعم از جنگ يا مهاجرت)در دسترس نباشند عدم توازن در تعداد دو جنس ايجاد شده و پديده عدم تناسب در عرصه فرصت ازدواج هم به وجود مي آيد. او با مروري بر ديدگاهها و نتايج تحقيقات جمعيت شناسان درباره چگونگي پيدايش اين پديده در جوامع مختلف، چگونگي شكل گيري مضيقه ازدواج در ايران را با استفاده از نتايج سرشماري هاي 1345 تا 1375 ايران بررسي كرده.
نتايج بررسي بيانگر آن هستند طي سال هاي اخير همراه با تغيير در ميانگين سن ازدواج زنان، در تركيب سني افراد ازدواج نكرده نيز تغييرات اساسي به وجود آمده است. عدم توازن نسبت هاي جنسي افراد ازدواج نكرده با در نظر گرفتن ميانگين فاصله سني دو جنس هنگام اولين ازدواج در دهه 75 -1365 شدت يافته و به رشد فزاينده تفاوت تعداد اين گروه از زنان در قياس با مردان انجاميده است. در حالي كه جمعيت 10 ساله و بيشتر در طول اين سي سال 7/2 برابر افزايش يافته، فزوني زنان ازدواج نكرده درسنين اصلي ازدواج 12 برابر شده است. با بررسي سناريوهاي مختلف در الگوهاي سني ازدواج مشخص شد كه در صورت ازدواج مردان با زنان مسن تر از خود اين تفاوت تقريبا از ميان مي رود و با گزينش افراد همسال براي ازدواج نيز اين تفاوت تا حدي كاهش مي يابد.
دروديآهي مي گويد: تغييرات سريع جمعيت طي دهه هاي اخير موجب پديده هاي اجتماعي نويني شده اند. جوامع مختلف متناسب با مقتضيات فرهنگي، اجتماعي و اقتصادي خود، سازوكارهاي متفاوتي را براي مواجهه با آنها اختيار كرده اند. افزايش طول عمر، گسترده شدن تفاوت هاي دو جنس، مرگ و مير، كاهش باروري و سالخوردگي جمعيت نمونه هايي از اين تغييرات هستند كه به دنبال طي مراحل گذار جمعيتي درجوامع توسعه يافته رخ داده اند و در كشورهاي درحال توسعه نيز كم و بيش در حال وقوعند.
او با استفاده از نتايج سرشماري هاي 1345 تا 1375 ايران، تصويري از چگونگي شكل گيري عدم توازن در تعداد دو جنس در سنين ازدواج در كشور را ارائه داده و با بررسي نسبتهاي جنسي برحسب وضعيت زناشويي و ساختن سناريوهاي مختلف، كارايي يا عدم كارائي راه حلهاي دموگرافيك براي كاهش اين معضل را ارزيابي كرده.
عدم توازن در ايران كمتر مورد علا قه جمعيت شناسان و جامعه شناسان قرار گرفته و ادبيات مفصلي در اين زمينه وجود ندارد. نخستين بار، امير خسروي درسال1367 به مسئله زنان و دختران مازاد اشاره كرد. وي تفاوت ميان مردان و زنان ازدواج نكرده در سن ازدواج را 1080217 نفر محاسبه كرد و با افزودن شماره 94640 زن مطلقه و بيوه، نهايتا به جمع كل حدود دو ميليون نفر براي زنان و دختران بدون همسر و مازاد دست يافت.
او در سال 1372 مسئله عدم توازن را به طور جامعتري بررسي كرد و تفاوت سن زن و مرد هنگام ازدواج، تلفات جنگ تحميلي و انقلاب، مهاجرت بين المللي و تاثير ساختار سني و جنسي مهاجران را عوامل موثر در ايجاد عدم تعادل در بازار عرضه و تقاضاي ازدواج دانست و از اين طريق تفاوت سني زن و مرد هنگام ازدواج و تاثير آن برعدم تعادل مذكور را بررسي كرد.
رايج ترين معيار براي اندازه گيري عدم توازن در تعداد دو جنس، نسبت جنسي در جمعيت است كه البته شامل افراد خيلي جوان و خيلي پير كه در معرض طلا ق، ازدواج يا بچه دارشدن هستند مي شود.
معيار ديگري به اين ترتيب تعريف شده كه تعداد زنان در يك گروه سني مفروض را نسبت به تعداد مردان در آن گروههاي سني مي سنجد كه احتمال انتخاب زوج براي زن در آنها وجود دارد. بررسي ها نشان مي دهد نسبت جنسي ازدواج نكرده ها با در نظر گرفتن 5 سال فاصله سني ميان زن و مرد كاملا  تغيير جهت داده و به زيان زنان كاهش مي يابد. در گروه سني 19-15 سال در مقابل 100 دختر ازدواج نكرده تنها 64 مرد 24-20 ساله وجود دارد و 36 درصد از دختران در اين سنين بالا تر به طور مداوم كاهش مي يابد و در چهار گروه سني بعد به ترتيب به 61، 45، 43 و41 مي رسد. يعني 57 درصد از دختران 34  - 30 ساله كه ديگر سالهاي شانس ازدواج آنها رو به پايان است مازاد محسوب مي شوند.
چيزي به نام سبد خانواده 
با در نظر گرفتن اين موارد و عدم توازن تعداد دختران و پسران و ناتواني جوان ها در آغاز زندگي زناشويي مساله ديگري جلب نظر مي كند: اين كه بسياري از خانواده ها با پسران و دختران بزرگسالي روبه رو هستند كه در خانه مانده اند و از سبد خانواده خارج نشده اند. كساني كه جاي ويژه خود در مصرف غذا، برق، آب، گاز و احتمالا  پوشاك و تفريح را در خانواده حفظ كرده اند. در حالي است كه در روند طبيعي اين عده بايد از سبد هزينه هاي خانواده خارج مي شدند و احتمالا  خدماتي به والدين خويش ارائه مي دادند. به همين دليل سبد برخي خانواده ها نه زير بار تورم بلكه به دليل كم نشدن تعداد مصرف كنندگان سنگين و سنگين تر مي شود.
(فردا قسمت دوم اين بررسي را مي خوانيد)