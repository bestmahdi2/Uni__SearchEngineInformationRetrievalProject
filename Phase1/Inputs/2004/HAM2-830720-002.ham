بازار
هزينه ازدواج
چيزي كه ازدواج را مانند تابويي در ذهن جوانان پرورانده، همان هزينه هاي سرسام آور است. بسياري از خانواده ها جوانان را مورد انتقاد قرار مي دهند كه چرا نسبت به ازدواج بي توجهند. در حقيقت اين خانواده ها و بزرگترها عامل بي اعتنايي آنان محسوب مي شوند.
مخارجي كه يك جوان براي شروع زندگي بايد بپردازد، در قد و قواره توان پرداخت او نيست. زندگي امروزه، چنان عرصه هاي مالي را بر آنان تنگ كرده كه پس از تلاش و كوشش فراوان در نهايت بتوانند، آشيانه اي براي زندگي بيابند. مسكن مهم ترين و بغرنج ترين معضل اقتصادي مردم شده است.
براي پيش پرداخت خانه، پولي معادل يك سال كار خوب و پردرآمد كه پس انداز چشمگيري داشته باشد لازم است. سپس خريد ومراسم جشن به آن افزوده مي شود كه تهيه آن به سادگي ميسر نيست. از همينجا ازدواج وجهه تابو به خود مي گيرد.
در برخي مواقعكم نيست- زوجين جوان توافق مي كنند با يك مسافرت به جاي جشن، هزينه كمتري صرف كنند و سر زندگيشان بروند، ولي خانواده ها زيادي از اين امر امتناع مي كنند و بدين ترتيب ضربه اي مهلك در آغاز زندگي به جوانان وارد مي كنند.
گاهي اين ضربه چنان سنگين است كه زوج جوان تا چند سال گيج و گنگ از آن، اقساط اين قبيل هزينه ها را مي پردازند. با اين سختگيري ها روز به روز بازار ازدواج كم رونق تر مي شود.