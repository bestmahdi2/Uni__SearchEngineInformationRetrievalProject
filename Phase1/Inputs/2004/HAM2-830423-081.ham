خبرهايي از فوتبال جهان
ماتيوس مربي تيم ملي آلمان مي شود



گروه ورزشي:«فرانس  بكن باوئر» نايب  رئيس  فدراسيون  فوتبال  آلمان  از لوتار ماتيوس مربي  آلماني  تيم  ملي  فوتبال  مجارستان  به عنوان  نامزد جديد مربيگري  تــيم ملي  فوتبال  اين  كشور نام  برد. «بكن  باوئر» در برنامه  ورزشي  شبكه  تلويزيوني  در آلمان گفت : مطمئن  هستم  كه  موضوع  نامزدي  ماتيوس  براي  مربيگري  تيم  آلمان ، موضــوع ديدار روزهاي  آينده  من  و او خواهد بود. پس  از پاسخ  منفي  «اوتمار هيتسفلد» مربي  سابق  تيم  «بايرن  مونيخ » و «اوتو رهاگل » مربي  آلماني  تيم  ملي  فوتبال  يونان  كه  نامزدهاي  تصدي  اين  پست  بودند، هم اكنون  «ماتيوس » و «گاس  هيدينگ » مربي  تيم  «آيندهوون » هلند و مربي  سابق  تيم  ملي  كره  جنوبي  از ديگر نامزدهاي  جانشيني  رودي  فولر هستند.
ريمون دومه نش سرمربي جديد تيم ملي فرانسه



«ريمون  دومه نش » مربي  تيم  فوتبال  زير
21 سال فرانسه  به  سمت  مربي  جديد تيم  ملي  فوتبال  اين  كشور انتخاب  شد. به  گزارش  خبرگزاري  فرانسه  از پاريس ، كلود سيمونه  رئيس  فدراسيون فوتبال  فرانسه  اين  خبر را امروز در يك  كنفرانس  خبري  اعلام  كرد. دومه نش  52 سال  دارد و از سال  1993 مربي  تيم  زير 21 سال  فرانسه  است . دو نامزد اصلي  تصدي  اين  پست  ژان  تيگانا و لوران  بلان  بودند.
برزيل در مرحله دوم كوپا آمريكا



تيم  ملي  فوتبال  برزيل  با پيروزي  مقابل  كاستاريكا به  مرحلـــــه  دوم  مسابقات  فوتبال  جام  ملت هاي  آمريكا(كوپا آمريكا)راه  يافت .
به گزارش  خبرگزاري  رويترز از اركوئيپا - پرو، تيم  برزيل  يكشنبه  شـب  در دومين  ديدار خود از گروه  سي  اين  رقابت ها مقابل  تيم  كاستاريكا به  برتري  4 بر يك  دست  يافت  و گام  به  مرحله  بعدي  گذاشت .«آدريانو» در دقايق  44، 54 و 67 و «خوان » 49 براي  تيم  برزيل  و «مارين» در دقيقه  81 براي  تيم  كاستاريكا گلزني  كردند.
در ديگر ديدار ديشب  دو تيم  پاراگوئه  و شيلي  به  مصاف  هم  رفتند كه  اين  ديدار با نتيجه  يك  بر يك  به  تساوي  انجاميد.
با انجام  دو ديدار ديشب  تيم  برزيل  با كسب  6 امتياز صعودش  را به  مرحله  دوم  مسجل  كرد.در اين  گروه  تيم هاي  پاراگوئه ، شيلي  و كاستاريكا در رده هاي  دوم  تــا چهارم  قرار دارند.
پيش  از اين  تيم  كلمبيا از گروه  دوم  صعودش  را به  مرحله  دوم  مسابقات  فوتبال  جام  ملت هاي  آمريكا مسجل  كرده  بود.