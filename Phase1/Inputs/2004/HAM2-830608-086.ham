وزير كار نرخ بيكاري را 6/10 درصد اعلام كرد
درحالي كه وزير اقتصاد و دارايي نرخ بيكاري را در سه ماهه نخست سال جاري
4/10 درصد اعلام كرده است، ديروز وزير كار و امور اجتماعي نرخ بيكاري در اين مدت را 6/10 درصد اعلام كرد.
به گزارش ايسنا ناصر خالقي گفته است: نرخ بيكاري در سه ماهه اول سال 83، 6/10 درصد و متوسط آن در سال گذشته 6/11 درصد بوده است.
وي در ادامه با اشاره به ماده 56 برنامه سوم كه اعتباري براي اشتغال حدود 100 هزار نفر در هر سال درنظر گرفته شده گفت: اين اعتبار در سال 82 و 83 برابر با شش هزار ميليارد ريال بوده است كه اين مقدار را با سازوكاري در زمينه مكانيزه كردن درخواست ها و تقاضاها انجام داديم و از اواخر شهريورماه شروع به پرداخت امكانات و تسهيلات خوداشتغالي مي كنيم تا زمينه 200 هزار شغل با تسهيلات بانكي كه برابر به سه ميليون تومان براي هر نفر است فراهم آيد.وي افزود: «همچنين صندوق حمايت از فرصت هاي شغلي با اعتباري محدود قرار است 35 هزار نفر را در اين حوزه مشغول به كار كند.»