جديدترين تحقيق مركز افكارسنجي دانشجويان ايران درخصوص عملكرد شهرداري و شوراي شهر تهران نشان داد
رفتگران محبوب ترين خادمان شهر نزد شهروندان تهراني
رضايت مردم از عملكرد شهرداري تهران افزايش يافته است
جديدترين نتايج تحقيقات مركز افكارسنجي دانشجويان ايران، نشان مي دهد: مناسب ترين ارزيابي شهروندان تهراني از عملكرد شهرداري و شوراي شهر تهران به شيوه جمع آوري مناسب زباله ها و كارآيي مثبت رفتگران اختصاص يافته است.
مركز افكارسنجي دانشجويان ايران كه در تحقيق جديد خود پيرامون عملكرد شهرداري و شوراي شهر تهران، ازشهروندان تهراني از مناطق مختلف شهرداري نظرخواهي به عمل آورده تصريح كرد: 82 درصد شهروندان تهراني از زمان مناسب جمع آوري زباله اظهار خرسندي كرده و 77 درصد آنان نيز از رفتگران به عنوان كارآمدترين افراد در شهرداري پايتخت نام برده اند.
ابراهيم حاجياني، رئيس مركز افكارسنجي دانشجويان ايران با اشاره به نتايج اين تحقيق به همشهري اظهار كرد: 5/39 درصد از شهروندان عملكرد شهردار جديد تهران را بسيار خوب ارزيابي كرده اند كه اين رقم نسبت به سال پيش كه تنها 10 درصد بود رشد چشمگيري داشته است.
وي با بيان اين كه 2/42 درصد از ساكنان پايتخت، مديريت و توانايي شهردار كنوني تهران را در مقايسه با شهرداران پيشين خيلي بهتر دانسته اند، گفت: 6/17 درصد از تهراني ها نيز توانايي شهردار امروز را نسبت به شهرداران گذشته بسيار ضعيف ارزيابي كرده اند.
حاجياني، «احمدي نژاد» شهردار فعلي تهران را با 5/13 درصد رأي موافق به عنوان دومين شهردار بسيار موفق پايتخت معرفي كرد و افزود: 9/4 درصد شهروندان نيز بر اين باورند كه هيچ يك از شهرداران پايتخت موفق نبوده اند.
اين جامعه شناس با اشاره به نتايج به دست آمده از مهمترين اولويت كاري شهرداري كنوني تهران، توضيح داد: 1/25 درصد از تهراني ها مهمترين اولويت كاري شهردار كنوني تهران را «شهرسازي با اصول صحيح، 7/15 درصد رسيدگي به امورات مردم، 3/14 درصد، رسيدگي به ترافيك شهري و 4/36 درصد ديگر نيز ساير موارد را عنوان كرده اند.
وي با تأكيد بر اينكه 1/38 درصد از ساكنان تهران، عملكرد شوراي شهر كنوني را نسبت به شوراي شهر پيشين خيلي بهتر دانسته اند، گفت: با وجودي كه 10 درصد شهروندان اين عملكرد را بسيار بد توصيف كرده اند، 6/45 درصد از اين عده نسبت به مسأله مذكور اظهار بي تفاوتي كرده اند.
به هرحال از نگاه شهروندان رسيدگي به ترافيك شهر مهمترين اولويت كاري شوراي شهر تهران در سال جاري است، چنانكه حاجياني با اشاره به آخرين تحقيقات مركز افكارسنجي دانشجويان ايران افزود: در مرتبه بعد 3/37 درصد شهروندان تهراني نظارت دقيق بر شهرداري و 2/12 درصد نيز رسيدگي به فضاي سبز و محيط زيست را از اولويت هاي كاري شوراي شهر تهران دانسته اند.
ميزان رضايت از عملكرد شهرداري نزد ساكنان پايتخت افزايش يافته است. اما مردم هنوز تأكيد دارند كه حل مسأله ترافيك شهر تهران بايد مهمترين اولويت كاري شهردار جديد باشد. وقوع زمين لرزه اخير تهران و شايعات پيرامون آن نيز ساخت وسازهاي اصولي و مقاوم سازي ساختمان ها را نزد شهروندان پراهميت جلوه
مي دهد. حاجياني در ادامه ضمن اظهار خرسندي از افزايش 20 درصدي رضايت شهروندان تهران از عملكرد شوراي شهر و شهرداري بويژه شخص شهردار با استناد به نتايج تحقيق مذكور اعلام كرد: از آنجا كه اقشار مختلف جامعه به نوعي درگير مسائل شهرداري هستند و رفت و آمد آنان به اين مركز بيش از ساير مراكز كشور است، جامعيت تحقيق به گونه اي است كه حتي زنان خانه دار نيز در آن اظهارنظر كرده اند.
وي با تأكيد بر اينكه بيشترين مشاركت در سطح نظرسنجي شهروندان درخصوص عملكرد شهرداري و شوراي شهر تهران، از سوي قشر متوسط و پوياي ساكنان پايتخت صورت گرفته است، گفت: در تحقيقات نشان داده شد كه 65 درصد شهروندان از پارك ها و بوستان ها به نوعي استفاده مي كنند، 16 درصد نسبت به عملكرد فرهنگسراها نظر بسيار مساعدي دارند و 91 درصد نيز خريدهاي خود را از ميادين ميوه و تره بار انجام مي دهند.
رئيس مركز افكارسنجي دانشجويان ايران در ادامه با اشاره به اينكه 31 درصد شهروندان به مشاركت در تأمين درآمد شهرداري تمايل دارند، افزود: بسياري از شهروندان تهراني نيز از وضعيت آسفالت اظهار ناخرسندي كرده اند.
حاجيان در ادامه اظهاراتش به يافته هاي جالب توجه اين مركز براي مهاجران پايتخت اشاره كرد و گفت: 10 درصد مهاجران پايتخت را كساني تشكيل مي دهند كه از آذربايجان شرقي روانه تهران شده اند. ضمن آنكه 3 /4 درصد مهاجران را نيز اصفهاني ها تشكيل مي دهند كه علاقه چنداني به ماندگاري در موطن خود نداشته اند.
وي همچنين 3/3 درصد از مهاجران ديگر پايتخت را مربوط به استان هاي همدان و گيلان دانست و توضيح داد: 8/2 درصد مهاجرت هاي پايتخت مربوط به استان خراسان و 4/2 درصد مهاجران نيز از استان اردبيل به تهران آمده اند.
اين استاد دانشگاه با اشاره به اين حقيقت كه ايمن سازي پارك ها به همكاري نيروي انتظامي و شهرداري يكي ديگر از انتظارات مردم پايتخت از شهرداري و شوراي شهر است، در پايان اظهار كرد: 8 درصد از ساكنان تهران كمتر از 10 سال است كه به اين كلان شهر مهاجرت كرده اند و بر اساس يافته ها مي توان دريافت كه شهر تهران شهري مهاجرپذير و پرمسأله است.