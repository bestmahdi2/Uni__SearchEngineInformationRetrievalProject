نخستين مصوبه مجلس هفتم
يك فوريت طرح الزام دولت به ارائه لايحه نظام هماهنگ پرداخت تصويب شد
گروه اقتصادي: مجلس شوراي اسلامي در نخستين روز فعاليت عادي يك فوريت طرح الزام دولت به ارائه لايحه نظام هماهنگ پرداخت حقوق كاركنان دولت را تصويب كرد.
در صورت تصويب نهايي اين طرح دولت دو ماه مهلت دارد تا اين لايحه را به مجلس ارائه كند.
حميدرضا حاجي  بابايي  نماينده  همدان  يكي  از طراحان  اين  طرح  گفت : اين طرح  با امضاي  30 نماينده  به  منظور رفع  تبعيضات  ناروا مطرح  مي شود تا درپرداختي هاي  كاركنان  دولت  عدالت  رعايت  شود.
عباس  رجايي  نماينده  اراك  در مخالفت  با فوريت  اين  طرح  گفت : من  با اصل اين  طرح  مخالفتي  ندارم  اما مزد براساس  كار بايد پرداخت  شود كه  اكنون  برمبناي  روزمرد پرداخت  مي شود.
وي  افزود: براي  اينكه  دولت  لايحه اي  بياورد كه  بر مبناي  كارمزد باشد نياز به  فرصت  و كار كارشناسي  بيشتر دارد و اين  طرح  بايد روال  عادي  را طي كند.
رضا طلايي  نيك  نماينده  بهار و كبودرآهنگ  در موافقت  با فوريت  اين  طرح گفت : اين  طرح ، دوسال  و نيم  در كميسيون  اجتماعي  مجلس  ششم  مطرح  بود و دولت نمي پذيرفت  كه  نظام  هماهنگ  پرداخت ، ناهماهنگ  است .
وي  بابيان  اينكه  هشت  ماه  طول  كشيد تا دولت  پذيرفت  اين  نظام  ناهماهنگ است ، افزود: درسال  70 بين  كمترين  و بيشترين  دريافتي  در يك  دستگاه  تاچهار برابر اختلاف  بود اما اكنون  12 برابر اختلاف  وجود دارد.
طلايي  نيك  گفت : اگر مجلس  دولت  را ملزم  نكند، دولت  عزم  و اراده  جدي براي  هماهنگ  كردن  نظام  پرداخت  نخواهد داشت .سپس  يك  فوريت  اين  طرح  با اكثريت  قاطع  تصويب  شد.
تعيين اعضاي هيأت رئيسه كميسيونهاي اقتصادي مجلس براساس انتخاباتي كه عصر ديروز در كميسيونهاي تخصصي از جمله كميسيونهاي اقتصادي صورت گرفت، اعضاي هيأت رئيسه اين كميسيونها مشخص شدند. براساس اين گزارش، كمال دانشيار نماينده ماهشهر، حسن سبحاني نماينده دامغان، سيدحسين هاشمي نماينده ميانه، داوود دانش جعفري نماينده تهران، علي اكبر آقايي نماينده سلماس به ترتيب به عنوان رؤساي كميسيون هاي انرژي، برنامه و بودجه و محاسبات، صنايع و معادن، اقتصادي و عمران انتخاب شدند.
ديروز معاون امور مديريت و نيروي انساني سازمان مديريت و برنامه ريزي اعلام كرد: تكليف نظام جديد پرداخت حقوق كارمندان دولت ماه آينده مشخص مي شود.
محمود عسگري آزاد تاكيد كرد: نظام جديد در بخشي از لايحه مديريت خدمات كشوري ارايه شده و به طور كلي نظام پرداخت حقوق و مزاياي كاركنان دولت متحول مي شود.وي افزود: زمان اجراي اين طرح به تصميم مجلس شوراي اسلامي بستگي دارد.
ديروز در مجلس شوراي اسلامي همچنين يك فوريت طرح چگونگي تامين و تخصيص منابع مالي براي جبران خسارات ناشي از خشكسالي يا سرما زدگي تصويب شد. باتصويب اين طرح دولت موظف مي شود علاوه بر اختصاص بودجه هاي لازم در سال 83، مبلغ هفت هزار ميليارد ريال نيز بصورت فوري براي اجراي طرح ها، پرداخت بهره  بانكي و خسارات كشاورزان تامين كند.
ديروز همچنين نمايندگان هفتمين دوره مجلس شوراي اسلامي به مناسبت 27 خرداد؛ سالروز تأسيس جهادسازندگي در بيانيه اي اعلام كردند: «جهادسازندگي الگوي ماندگار انقلاب اسلامي براي برخورد با بحران هاو گسترش عدالت اجتماعي است».
اين بيانيه ديروز در صحن علني مجلس قرائت شد.