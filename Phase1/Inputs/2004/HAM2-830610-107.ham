معاون سازمان ميراث فرهنگي و گردشگري:
تقويت زيرساخت هاي صنعت گردشگري از اولويت هاي برنامه چهارم توسعه است
گروه علمي فرهنگي: معاون  امور بين الملل ، حقوقـي  و مجلس  سازمان  ميراث  فرهنگي  وگردشگري  گفت : تقويت  و اصلاح  زيرساخت هاي  صنعت  توريسم  و ميراث  فرهنگي  از اولويت هاي  برنامه چهارم  كشور است .
دكتر سيدطه  هاشمي  روز يكشنبه  در مراسم  معـارفه  مديركل  ميراث  فرهنگي  وگردشگري  استان  مركزي  در اراك  افزود: برخي  كم توجهـي ها و نگرش هاي  نادرست  درمردم  و مسئولان  طي  سالهاي  اخير موجب  عقب  افتادگي  صنعت  توريسم  ايران  شده  كه براي  احياي  آن به  عزم  ملي  و حركت  منسجم  برنامه اي  نياز است .
وي  ميزان  گردشگران  كشور را در حال  حاضر 700 هزار نفر درسال  عنوان  كرد وگفت : دربرنامه چهارم  توسعه  رسيدن  به رقم  بيست  ميليون  نفري  گردشگران  داخلي  وخارجي  براي  كشور تعريف  شده  است .
وي  اظهار داشت : نامناسب  ديده شدن  جايگاه  ميراث  فرهنگي  و گردشگري  در سالهاي  اخير موجب  شده بود كه  به  رغم  وجود نيروهاي  متخصص  و توانمند اين  صنعت  مظلوم  واقع  شود.
وي ، با بيان  اين كه  جذب  گردشگران  مسلمان  به ويژه  شيعيان  در رأس برنامه هاي  كاري  اين  سازمان  قرار دارد، گفت : علاوه بر ويژگي هاي  تاريخي ، طبيعي  و مذهبي  كشور، آشنايي  با فرهنگ  و مليت  ايراني  به  عنوان  خاستـگاه  يك  الـگوي  حكـومـت داري  اسلامي  يكي  از عوامل  جذب  گردشگران  مسلمان  است .
طه   هاشمي  از تصويب  هيات  دولت  و پيگيري هاي  انجام  شده  در كميسيون  تلفيق مجلس  هفتم  براي  تشكيل  صندوق  تمليك  و ساماندهي  آثار تاريخي  و ميراث  فرهنگي خبر دارد.