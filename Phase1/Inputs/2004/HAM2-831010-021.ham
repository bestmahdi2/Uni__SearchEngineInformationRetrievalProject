كوتاه تر از گزارش
مزيت شهرت 
دايانا راس، خواننده آمريكايي به جرم رانندگي حين مستي بعد از مصرف مشروبات الكلي دو روز بازداشت شد. جيمز والترز، رئيس پليس به او اجازه دسترسي به تلفن همراه در سلولش، غذا و اجازه رفتن به خانه در دوران محكوميتش را داده است.
والترز تاكيد كرد:در جريان بازداشت خانم راس، من در چندمورد اغماض كردم و مسووليت آنها را به عهده مي   گيرم.
شكايت از براندو
تن براندو در خاك لرزيد. مارلون، اسطوره بزرگ بازيگري كه فقط مدت كوتاهي از مرگش مي  گذرد، در معرض يك شكايت جدي است و شايد لازم باشد گرد و خاك تنش را بتكاند و در دادگاه حاضر شود!
مدير برنامه هاي مارلون براندو شكايتي طرح كرده و 5/4 ميليون دلار خسارت از او مي  خواهد. به ادعاي وي، براندو او را در دوران كارمنديش مورد آزار قرار داده و قرارداد في مابين را چند روز قبل از مرگ به هم زده است. در اين شكايتنامه آمده: براندو به خاطر آزارهايش باعث به وجود آمدن جو بدي در محل كارمن شده بود. وراث براندو ظاهرا خيلي خوش شانس نيستند. آنها كه با يكديگر براي كسب ارث بيشتر جدال داشتند، حالا حاضرند اين شكايت را بين خود تقسيم كنند؟
ليزا ميلني در بيمارستان
خانم ميلني بازيگر مشهور سينما و برنده جايزه اسكار كه اين روزها با مشكلات حقوقي درگير است، فقط بد مي  آورد. ميلني چند روز پيش از تخت خوابش افتاد و بر اثر مصدوميت به بيمارستان منتقل شد. محافظ شخصي ميلني و شوهر مشكوكش نيز از او به دادگاه شكايت كرده اند. شوهر ميلني، همسرش را متهم كرده است كه او را به شدت كتك زده و با جسمي سنگين به سرش كوبيده است. وي در ازاي شكايتش تقاضاي 5/7 ميليون يورو كرده است.