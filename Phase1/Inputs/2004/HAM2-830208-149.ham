اخبار زندگي
جزئيات پرداخت وام ازدواج
اين وام كه فقط به اولين ازدواج زوجين تعلق مي گيرد دوره بازپرداخت سي ماهه دارد
روز يكشنبه سي ام فروردين، شوراي شهر تهران در جلسه اي، آيين نامه پرداخت وام ازدواج را براي پرداخت 500 هزار تومان به هريك از زوجين(جمعا يك ميليون تومان به هر زوج)تصويب كرد.
درواقع با تصويب آيين نامه اجرايي پرداخت وام قرض الحسنه ازدواج، آخرين مراحل امور قانوني وام در شراي شهر طي و شرايط متقاضيان و شرايط پرداخت وام مشخص شد.براساس آنچه كه شوراي شهر مشخص كرد، اين وام قرض الحسنه به زوج هايي تعلق مي گيرد كه بيش از شش ماه از ازدواجشان نگذشته باشد و ضمنا «تهراني» لقب بگيرند. زوج تهراني هم به زن و شوهري گفته مي شود كه يكي از آنها ساكن يا شاغل در مناطق بيست ودوگانه شهرداري تهران باشد و خودشان يا پدر و مادرشان از پنج سال قبل از عقد در تهران سكونت يا اشتغال داشته باشند.
سكونت يا اشتغال زوج و پدر و مادرشان هم از اين سه طريق محرز مي شود: براي مستخدمان لشگري و كشوري از طريق سازمان متبوعه شان، دانشجويان از واحد آموزشي محل تحصيل شان و ساير اشخاص از شوراياري محلات، مساجد محل و با كمك تصوير سند مالكيت يا اجاره نامه دال بر سكونت در تهران.اين وام كه فقط به اولين ازدواج زوجين تعلق مي گيرد، دوره بازپرداخت سي ماهه دارد و هنگامي كه شرايط زوج براي دريافت وام محرز شد، يكي از صندوق هاي قرض الحسنه مجري طرح در تهران اقدام به پرداخت وام مي كند.
ويژگي اصلي اين وام كه به منظور افزايش ميزان ازدواج و كاهش بحران ها و مشكلات اجتماعي پرداخت مي شود، بازپرداخت درازمدت و سهولت در دريافت آن است. شهرداري تهران و اعضاي شوراي شهر اميدوارند اعطاي اين وام در ترغيب جوانان به ازدواج تأثيرگذار بوده و از مشكلات امر ازدواج بكاهد.
ايران جوانترين كشور جهان، پس از اردن
رئيس ستاد بزرگداشت هفته جوان با اشاره به جمعيت بزرگ جوان كشور اعلام كرد ايران جوانترين كشور جهان پس از اردن است.خدري در مصاحبه با راديو تهران با اشاره به رشد جمعيت كشور گفت: هم اكنون 22 و نيم ميليون نفر از جمعيت كشور را افراد جوان 15 تا 29 سال تشكيل مي دهند كه اين ميزان در سال 85 به 25 ميليون نفر خواهد رسيد.
600 ميليارد ريال براي مبارزه با مواد مخدر
دبيركل  ستاد مبارزه  با مواد مخدر كشور گفت : بودجه  امسال  اين  ستاد با100 درصد رشد به  600 ميليارد ريال  افزايش  يافت .
«علي  هاشمي » در همايش  پيشگيري  ازسوء مصرف  مواد مخدر درتالار فردوسي  اهوازافزود: در تدوين  سياستهاي  كلان  مبارزه  با مواد مخدر محوري ترين  سياست  براي  20 سال  آينده  سياست  پيشگيرانه  تعيين  شده  است .وي  گفت : پيش  ازاين  90 درصد فعاليتها و برنامه ها در راستاي  مبارزه  با عرضه صورت  مي گرفت  ولي ازاين  پس  بااين  رويكرد پيشگيرانه ،بودجه  اساسي  صرف  حفظ و مصون  نگه  داشتن  جمعيت  سالم  كشور مي شود.
وي  گفت : سياست  كلان  مبارزه  بابحران  مواد مخدر دركشور درقالب  برنامه توسعه  چهارم  و پنجم  در جهت  مهار وجلوگيري  از رشد مواد مخدر است .مشاوررئيس  جمهوري  افزود: يعني  در 10 سال  آينده  تعداد جمعيت  معتاد مادرحد همين  دوميليون  نفر فعلي  باقي  خواهد ماند.
وي  سپس  گزارشي  از وضعيت  مواد مخدر در جهان  و كشورمان  ارايه  داد و گفت :بحران  موادمخدر خاص  كشور ما نيست ،چرخش  مالي مواد مخدر دردنيا 1600 ميليارددلار با سود خالص  500 ميليارد دلار برآورد مي شود.