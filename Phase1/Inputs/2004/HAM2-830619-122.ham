كنفرانس فقرزدايي در آفريقا آغاز شد
اجلاس  فوق العاده  اتحاديه  آفريقا ديروز براي  تلاش  به  منظورتدوين  يك  برنامه  كاري  جهت  مبارزه  با فقر موجود در اين  قاره  در «واگادوگو» آغاز شد.
به  گزارش  خبرگزاري  فرانسه  از واگادوگو مركز بوركينافاسو، اين  اجلاس  كه  به  رياست  الوسگون  اوباسانجو رئيس  جمهوري  نيجريه  و رئيس  كنوني  اتحاديه  آفريقا برگزار مي شود راههاي  حل  مشكل  اشتغال  را كه  عامل  اساسي  فقر در اين  قاره  است  بررسي  خواهد كرد. برگزاركنندگان  اين  اجلاس  گفتند: شركت كنندگان  كه  سران  حدود 20 كشور و وزيران  و كارشناسان  اقتصادي  هستند تلاش  خواهند كرد تا در گفتگوهاي  دوروزه  خود پيشنهادهايي  ارائه  داده  و راهكارهايي  را به  منظور حل  بحران  اشتغال  مشخص  كنند.
سرمايه گذاري  در كشاورزي از مسايل  كليدي  است  كه  در نشست  ياد شده  مطرح  خواهد شد. يكي  ديگر از مسايلي  كه  مورد بحث  قرار خواهد گرفت ، يافتن  بهترين  راه براي  پرداخت  حقوق  به  ميليون ها فقير به  ويژه  زناني  است  كه  در محلات  فقيرنشين  شهرهايي  مانند لاگوس ، كينشازا و ژوهانسبورگ ، به  مشاغل  غيررسمي  مشغول  هستند.