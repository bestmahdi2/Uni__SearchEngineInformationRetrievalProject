شيرها استريل نيست
بعد از كش و قوس هاي مختلف درباره توزيع شير رايگان در مدارس تهران، كارخانه هاي طرف قرارداد مكلف شدند هفته اي يكبار به دانش آموزان در مدرسه شير رايگان بدهند.قرار بود تمام اين شيرها به شكل استريل باشد اما امروز تنها 30 درصد از شير توزيع شده استريل و مابقي پاستوريزه است.
توزيع شير در مدارس تهران آن هم به شكل رايگان بازتاب هاي متفاوتي را دربرداشت، چه اين بازتاب ها در پاره اي از موارد به برخورد دانش آموزان با شير مربوط مي  شد.
از طرف ديگر عدم توزيع شير در بعضي از مناطق تهران نيز اين شائبه را به وجود آورده كه بعضي از آنها از دريافت وتوزيع شير سر باز زدند. در آن زمان تبريزي، مسوول پاسخگويي دفتر بهداشت و تغذيه آموزش و پرورش اعلام كرد: اين تنها يك شايعه است اما تغيير مزه در شيرهاي استريل و پاستوريزه شايد بهانه عده  اي باشد كه با اين طرح مخالفند. شير استريل بايد سريع در دسترس دانش آموزان قرار بگيرد اما وقتي كاميون هاي حمل شير اجازه ورود به محدوده طرح ترافيك را ندارند، مجبوريم از توزيع اين نوع شير صرفنظر كرده و براي مدتي شير پاستوريزه در اختيار دانش آموزان قرار دهيم.
اما امير نعيمي، رئيس اتحاديه تعاوني هاي لبني در اين باره مي  گويد: به دليل عدم تاخير در اعلام قيمت شير رايگان مدارس از سوي سازمان مديريت و برنامه ريزي، كارخانه ها در توليد شير استريل دچار مشكل شدند و در حال حاضر 30 درصد از ميزان تعيين شده شير استريل در مدارس توزيع مي  شود، اما 50 درصد از شير توزيع شده در مدارس بايد استريل باشد و طبق توافقات قبلي قرار بود هفته اي دوبار در مدارس توزيع شود ولي الان به دليل پايين بودن ميزان توليد، فقط هفته اي يك بار اين كار صورت مي  گيرد.
وي در ادامه مي  گويد: در حال حاضر بر اساس قيمت اعلام شده از سوي سازمان مديريت و برنامه ريزي، قيمت 200 سي سي شير استريل 144 تومان است.ضمنا قيمت همين مقدار شير پاستوريزه نيز 75 تومان تعيين شده است.