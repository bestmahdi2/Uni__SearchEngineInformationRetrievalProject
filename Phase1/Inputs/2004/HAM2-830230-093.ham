شهرداري تهران اعلام كرد
پرداخت وام ازدواج جوانان از يكشنبه آغاز مي شود
گروه شهري: اعطاي وام مصوب شوراي شهر براي تسهيل ازدواج جوانان تهراني، از يكشنبه آغاز مي شود.
اداره كل روابط عمومي شهرداري تهران در اين باره اطلاعيه اي منتشر كرد كه متن آن به شرح زير است:زوج هاي جوان تهراني؛ حال كه بر لحظه لحظه هاي زندگي شما شهد شوق مي پاشند و سبد سبد گل هاي مودت و رحمت از جانب حضرت دوست مي رسد در اولين زنگ آشنايي، وام اعطايي شوراي اسلامي شهر تهران را پيشكش تان مي كنيم. در اولين مرحله، زوج هاي با سابقه 5 سال سكونت در تهران كه عقدنامه آنان از تاريخ 1/9/82 به بعد در شهر تهران ثبت شده است مي توانند از تاريخ 3 خرداد 83 با مراجعه به كليه دفاتر پست و دريافت پاكت پستي مربوطه كه حاوي كليه مدارك و اطلاعات مورد نياز مي باشد و ارسال مدارك تكميل شده، هريك از زوجين اقدام به دريافت مبلغ پنج ميليون ريال وام قرض الحسنه نمايند.