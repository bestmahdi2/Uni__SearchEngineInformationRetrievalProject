علمي
خدا و موفقيت انسان
يك پرفسور ايراني مقيم كانادا معتقد است: خدا مهمترين عنصر موفقيت انسان هاي بزرگ است.
يك استاد ايراني جراحي قلب در دانشگاه هاي كانادا، توكل به خدا و نيروي برتر انسان را مهمترين عنصر موفقيت انسان دانست و گفت:90 درصد عالمان به اين نيرو معتقد هستند و در زندگي،  آن را مد نظر قرار مي دهند.
پروفسور موسيوند گفت: استعدادهاي ايراني مانند الماس زيرخاكستر ناشناخته اند و اگر نسيم فرصت بر الماس هاي ايراني بوزد و خاكستر كنار برود تعداد زيادي از اين گوهرها شناخته خواهند شد.
اين پرفسور ايراني در روستاي وركنه همدان چوپان بود. وي گفت: به دست آوردن موفقيت نيازمند كوشش،تلاش و پشتكار است و جوانان نبايد از شكست بترسند و بايد با تمركز در هدف، تلاش و توكل به قدرت بالاتري از بشر، راه پيشرفت را پيش گيرند و هيچ وقت نااميد نشوند، زيرا هيچكس بدون شكست موفقيتي كسب نكرده است. پرفسور موسيوند پيشگيري از وقوع بيماري به ويژه بيماري قلب را بهتر از درمان دانست و با بيان اينكه رعايت چند مورد در زندگي طول عمر قلب را افزايش مي دهد گفت: مصرف نكردن يا كم مصرف كردن چربي، گوشت قرمز، نمك، شكر، مصرف سبزيجات و ميوه، گوشت ماهي، مرغ و ورزش كردن، عدم استعمال دخانيات، مصرف نكردن مشروبات الكلي، كاهش حساسيت هاي عصبي و خودداري از درگيري هاي لفظي، از مهمترين راههاي سلامت قلب است.
پرفسور موسيوند در پايان گفت: هميشه در زندگي از نيروي بزرگتر از خودمان تقاضاي كمك كنيم، زيرا مومنان بيشتر از ديگران عمر مي كنند و سالم هستند.