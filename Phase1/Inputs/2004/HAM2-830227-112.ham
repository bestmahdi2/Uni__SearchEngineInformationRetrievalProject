گفت وگوهاي رايس و پوتين در مسكو
ولاديمير پوتين رئيس جمهور روسيه ديروز در مسكو باكاندوليزا رايس مشاور امنيت ملي آمريكا ديدار و گفت وگو كرد.
به گزارش خبرگزاري فرانسه، در سفر رايس به مسكو و در گفت وگوهايش با پوتين وضعيت و چگونگي انتقال قدرت در عراق محور اصلي بود.
اوضاع در خاورميانه و روابط دوجانبه از ديگر موارد بحث در اين ديدار بود. هيچ جزيياتي از اين گفت وگوها منتشر نشده است.
رايس پيش از ترك واشنگتن به خبرنگاران گفت: قصد دارم در اين سفر با طرف هاي روسي درباره مواردي كه بايد در قطعنامه جديد سازمان ملل درباره عراق گنجانده شود گفت وگو كنم.
رايس از كارشناسان مسايل روسيه است و زبان روسي را به خوبي صحبت مي كند.
او بعد از اين سفر و گفت وگو با وزاري خارجه و دفاع روسيه، امروز يكشنبه به برلين مي رود. در آلمان نيز موضوع عراق از اصلي ترين محورهاي گفت وگوهاي دوطرف است.