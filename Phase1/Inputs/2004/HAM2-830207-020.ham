تاثير محيط بر كودكان آمريكايي
دولت آمريكا در حال برنامه ريزي براي آغاز مطالعه بر روي صدهزار جنين تا جوان 21 ساله به منظور افزايش آگاهي درباره نحوه تاثير محيط بر سلامت كودكان است.
به گزارش آسوشيتدپرس، اين مطالعه «مطالعه ملي كودكان» نام دارد و در زماني بسيار حساس آغاز شده است. چرا كه در اين دوره اوتيسم(درخودماندگي)تنگي نفس، نقص عضو مادرزادي و ساير اختلالات در بين نوزادان بسيار شيوع پيدا كرده است. بنابراين ضرورت دارد با مطالعه دقيق عوامل محيطي اين بيماري ها كشف شود.
دانشمندان اعلام كرده اند براي شروع مطالعه به مبلغ 27 تا 50 ميليون دلار نياز دارند و اين در حالي است كه انجام مراحل آزمايشگاهي اين طرح بيش از دو ميليارد دلار پيش بيني شده است. كنگره آمريكا به طور معمول براي سه سال مراحل آمادگي پروژه گفته شده، 12 ميليون دلار در اختيار دانشمندان قرار داده است.