پس لرزه ها از شمال مي آيند،تهراني ها نگران نباشند
تهران در بهت زلزله
كارشناسان مي گويند گسلهاي تهران هيچ فعاليتي نداشته است و خطري تهران را تهديد نمي كند،اما نگراني هنوز شهروندان را رها نكرده است
گروه اجتماعي: نهادها و سازمان هاي شهري تهران به دنبال وقوع زلزله در شمال كشور نسبت به آمادگي و بسيج امكانات براي ارايه خدمات و حمايت از شهروندان اطمينان خاطر دادند.
به گزارش خبرنگار همشهري اين نهادها ضمن اعلام اينكه گسل تهران تاكنون هيچ فعاليتي نداشته به شهروندان اطمينان دادند خطري تهران را تهديد نمي كند.بنابر اين گزارش علي رغم آرام بودن گسل هاي تهران نهادهاي شهري اقدامات پيشگيرانه و حمايتي وسيعي را جهت ارايه خدمت به مردم درصورت بروز حوادث احتمالي تدارك ديده اند.
جمعيت هلال احمر و شهرداري تهران درحال آماده سازي پايگاه هايي در مناطق 22 گانه شهر تهران هستند.در اين پايگاه ها تدارك چادر و ساير مواد ضروري چون غذا و آب و نيز لوازم و وسايل بهداشتي و ايمني ديده شده است.
آتش نشاني تهران نيز تيمهاي عملياتي خود را در تمام مناطق شهر تهران به حالت آماده باش درآورده است.
اورژانس تهران، بيمارستان ها و مراكز بهداشتي و درماني پايتخت نيز امكانات و تخت هاي خود را براي مواجهه با حوادث احتمالي آماده كرده اند.
از سوي ديگر مركز پيشگيري و مديريت بحران شهر تهران برنامه آموزش همگاني خانواده ها براي مقابله با زلزله را آماده كرده است كه از سه شهرك اكباتان، اميد و غرب آغاز و به تدريج در همه محلات و مناطق شهري گسترش خواهد يافت.