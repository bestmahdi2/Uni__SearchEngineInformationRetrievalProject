پاياني بر حسرت بي مدالي
اميدهاي كسب مدال ايران به ميدان مي آيند
آتن - جهانگيري كوثري - خبرنگار اعزامي همشهري: المپيك بيست و هشتم امروز وارد روز دهم خود مي شود. بعد از حذف پياپي ورزشكاران ايراني از گردونه رقابت ها امشب همه منتظر پايان ناكاميهاي ورزش ايران هستند. شبي كه دو وزنه بردار دسته 94 كيلوگرم كشورمان به روي صحنه خواهند رفت و همه نگاه ها به دستان قدرتمند شاهين نصيري نيا دوخته شده تا با كسب مدال راهگشاي ورزش ايران در المپيك شود.
نصيري نيا 5سال پيش بعد از 31 سال وزنه برداري ايران را در همين يونان و در مصاف با ديماس قهرمان مشهور اين كشور دوباره طلايي كرد و حالا امشب هم او مي تواند همانند بازيهاي المپيك سيدني به جاي حسين توكلي لبخند را بر لبان خشكيده كاروان ورزشي تشنه مدال ايران بنشاند. البته همه اميدهاي ما و ورزش ايران به همين چند روز باقيمانده تا پايان بازيهاست. روزهايي كه تك ستاره هاي كشتي فرنگي، قهرمانان كشتي آزاد، رضازاده پراميد و ساعي و كرمي پرتلاش مي توانند اعتبار ورزش  ما را در نزد جهانيان احيا كنند.
امشب جدا از نصيري نيا،اصغر ابراهيمي  هم وزن او و در گروه(ب)به جدال پولاد سرد مي رود، از او بدليل تجربه كم انتظار چنداني نمي روداما چه بسا شاهين بعد از 5 سال به طلسم ناكاميهاي خود و ورزش ايران خاتمه دهد.
وزن كشي كشتي گيران فرنگي نيز امروز خواهد بود. تيم ايران در المپيك در شش وزن نماينده دارد كه در دو وزن بهروز جمشيدي و سجاد برزي دو حريف از رژيم صهيونيستي به چشم مي خورد كه اميدواريم به هنگام برداشتن قرعه آنان حريف نمايندگان كشتي ايران نشوند. كشتي گيران فرنگي كار ايران ديروز را هم با تمام وجود تمرين كردند تا از هر نظر آماده آغاز مسابقات باشند. رنگرز خاطره خوشي از يونان دارد. او نيز همانند نصيري نيا مدال طلاي جهاني اش را در اين كشور بدست آورده است و او حالا با اميدواري از تكرار مدال طلا آن هم به رنگ المپيكي اش صحبت مي كند.
حسن بابك: رقابت هاي المپيك بسيار سخت است
مراسم وزن كشي كشتي فرنگي المپيك آتن در 4 وزن اول امروز برگزار مي شود كه حسن رنگرز(55 كيلوگرم)، پرويز زيدوند( 66 كيلوگرم)، بهروز جمشيدي(84 كيلوگرم)و سجاد برزي(120 كيلوگرم)ساعت 30:17 امروز به وقت تهران روي باسكول مي روند و رقابت ها از صبح فردا در اين 4 وزن برگزار خواهد شد.
مراسم قرعه كشي 3 وزن دوم 60، 74 و 96 كيلوگرم نيز عصر فردا انجام مي شود كه تيم كشتي فرنگي كشورمان تنها در دو وزن 60 كيلوگرم(علي اشكاني)و 96كيلوگرم( مسعود هاشم زاده) نماينده دارد.
حسن بابك در خصوص آخرين وضعيت فرنگي كاران گفت: «به شخصه از وضعيت ملي پوشان راضي هستم. آنها مشكل اضافه وزن ندارند و بدون هيچ گونه مصدوميتي نيز تاكنون تمرينات منظمي  را پشت سر گذاشته اند. كار ما در رقابت هاي المپيك بسيار سخت است. اما اميدوارم كه نتايج خوبي را كسب كنيم.»
محمدرضا طالقاني نيز گفت: «فرنگي كاران ما هيچ مشكل خاصي ندارند. رنگرز تمرينات خوبي را در آتن انجام داده است و ساير فرنگي كاران نيز با مشكل اضافه وزن مواجه نيستند.»
رقابت چين و آمريكا
در جدول مدال ها
چين و آمريكا در پايان بازيهاي روز نهم همچنان رقابت فشرده اي در جدول مدال ها دارند. اين دو كشور هر كدام صاحب 20 مدال طلا هستند كه تعداد مدال هاي نقره و برنز بيشتر آمريكا اين تيم را همچنان در صدر نگاه داشته است.
البته چيني ها نزديك به يك هفته تنها صدرنشين جدول مدال ها بودند، درخشش ژاپني ها آن هم بعد از المپيك سال 1964 توكيو مايه حيرت رقبا شده است. ژاپني ها با 12 مدال طلا به دنبال شكستن ركورد المپيك توكيو هستند. آنها در سال 1964 در سايه ميزباني 16 مدال طلا بدست آورده بودند.
8 تيم برتر واليبال زنان
در پايان دور مقدماتي واليبال زنان تيم هاي برزيل، ايتاليا، كره جنوبي و ژاپن از گروه يك و تيم هاي چين، روسيه، كوبا و آلمان از گروه دوم به مرحله يك چهارم نهايي صعود كردند.
در اين مرحله تيم هاي يونان، كنيا، آمريكا و دومينيكن حذف شدند.
تيم هاي صعود كرده
واليبال مردان
رقابت هاي مقدماتي واليبال مردان امروز در شرايطي به پايان مي رسد كه تيم هاي صربستان، يونان، آرژانتين از گروه يك و تيم هاي برزيل، ايتاليا، روسيه و آمريكا از گروه دوم صعودشان به مرحله بعد قطعي شده است. صعود يكي از دو تيم فرانسه و لهستان هم بستگي به بازي امروز آرژانتين - لهستان و فرانسه با تونس دارد. پيروزي قاطع آرژانتين بر لهستان مي تواند صعود خروس هاي فرانسوي را به همراه داشته باشد.
عراق شگفتي ديگري آفريد
تيم  ملي  فوتبال  عراق ، شنبه  شب  با غلبه  بر تيم  استراليا و راهيابي  به مرحله  نيمه  نهايي  رقابتهاي  فوتبال  بازيهاي  المپيك ، بازهم  شگفتي  آفريد. گل  پيروزي  اين  تيم  را عمادمحمد مدافع  قطري  تبار تيم  عراق  با يك  ضربه  ديدني  در دقيقه  64 به ثمر رساند.
اين  در حالي  است  كه  تيم  فوتبال  عراق  در مسير خود براي  رسيدن  به  ديدار پاياني ، بايد روز سه شنبه  با پاراگوئه  ديدار كند.
تنها مدال  كشور عراق  در بازيهاي  المپيك  مربوط به  بازيهاي  1960 رم است .