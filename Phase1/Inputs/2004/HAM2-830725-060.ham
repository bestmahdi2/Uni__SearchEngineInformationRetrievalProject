جمعيت هلال احمر 516 ميليارد ريال در بم هزينه كرد
ايرنا: جمعيت هلال احمر از پنجم ديماه پارسال تاكنون516 ميليارد و705 ميليون ريال از محل منابع داخلي خود در شهرستان بم هزينه كرده است.
دكتر «احمدعلي نوربالا» مدير عامل جمعيت هلال احمر در خصوص عملكرد 10 ماهه جمعيت هلال احمر افزود: اين ميزان اعتبار براي خريد اقلام امدادي، حمل و نقل، اداري، مالي و موارد متفرقه هزينه شده است.
وي كمك هاي مردمي به زلزله زدگان بم را 514 ميليارد و311 ميليون ريال اعلام كرد و گفت:از محل اعتبارات دولتي شهرستان بم فقطي60 ميليارد ريال در اختيار جمعيت هلال احمر قرار گرفته است.
وي افزود: سازمانها، موسسات و تشكل هاي خارجي نيز معادل50 ميليارد و626 ميليون ريال به حساب جمعيت هلال احمر واريز كرده اند.
بنابراين اين جمعيت در مراحل مختلف همكاريش در بم با250ميليارد و823 ميليون ريال كسري بودجه روبرو بوده است.
وي سپس با برشمردن مراحل پنج گانه امداد و نجات، اسكان، بازتواني و بازسازي به عنوان خدمات جمعيت هلال احمر گفت: در حالي كه حداكثر حضور جمعيت در منطقه بحراني حداكثر سه ماه است نيروهاي امداد اين جمعيت نزديك به10 ماه در اين منطقه حضور داشتند.
دكتر نوربالا افزود: در مجموع 19هزار و119نفر عوامل امدادي از سوي جمعيت هلال احمر در بم حضور يافتند و در يكي از عمليات هاي بزرگ امداد و نجات در بم شركت داشتند.
وي گفت: با گذشت 10 ماه از اين حادثه به گفته مسئولين بازسازي فقط يك جسد از زير آوار بيرون آمده است.
وي اظهار داشت: 108 هزار و450 دستگاه چادر504، هزار و240 تخته پتو، 118هزار و602شعله چراغ و چهار مرحله سبدغذايي بين زلزله زدگان توزيع شده است.
مديرعامل جمعيت هلال احمر كشور با اشاره به انجام دو مرحله پالايش جمعيت دربم گفت: تاكنون حدود يكصد ميليارد ريال درآمد فوت به زلزله زدگان در بم پرداخت شده است. وي افزود: تاكنون بيش از30 ميليارد ريال جيره نقدي طي دو مرحله توزيع شده و يك مرحله جيره غيرنقدي نيز طي اين روزها توزيع مي شود.
وي در خصوص خدمات درماني و بازتواني گفت: تاكنون 160هزار و353 نفر در يك درمانگاه مركزي14، درمانگاه ثابت، سه درمانگاه سيار و يك بيمارستان صحرايي ويزيت شده اند.