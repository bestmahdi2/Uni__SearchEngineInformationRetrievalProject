براي كلكسيونرها
دو كلاهبردار كه با فريب افراد عاشق اشياي عتيقه از آنها كلاهبرداري و سرقت مي كردند، سرانجام در دام پليس گرفتار شدند.
ماموران نيروي انتظامي گيلان در پي شكايت مردي كه فريب اين كلاهبرداران را خورده بود متوجه فعاليت كلاهبردارانه آنها شدند. اين كلكسيونر در شكايت خود به ماموران گفت: «دو مرد با مراجعه به من ادعا كردند چند ظرف عتيقه دارند كه 10 ميليون تومان ارزش آنهاست و حاضرند آنها را 7 ميليون تومان به من بفروشند.
پس از ديدن ظرف ها و مشخص شدن صحت ادعاي آنها قرار شد فرداي آن روز من با 7 ميليون تومان به محل قرار كه خارج شهر بود، بروم. هنگامي كه به محل رفتم آنها كيف مرا ربودند و از محل فرار كردند.»
پس از شكايت هاي متعدد از اين كلاهبرداران ماموران وارد عمل شدند و با تحقيقات گسترده موفق به شناسايي مخفيگاه آنها شده و طي يك عمليات غافلگيرانه كلاهبرداران را دستگير كردند.
متهمان پس از بازجويي با قرار بازداشت روانه زندان شدند.