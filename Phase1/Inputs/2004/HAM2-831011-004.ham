جمعه بازار
سينماي ايران
فروش فيلم ها در سينماهاي تهران تا تاريخ 7 دي



توضيح: از روز چهار شنبه اكران فيلم هاي «رسم عاشق كشي» ساخته خسرو معصومي به جاي «خوابگاه دختران» در گروه سينمايي عصرجديد و «وعده ديدار» به كارگرداني جمال شورجه به جاي «بله برون» در گروه سينمايي قدس آغاز شد. فيلم «قدمگاه» ساخته محمدمهدي عسگرپور نيز در گروه آسمان باز به جاي «چندتارمو» به كارگرداني ايرج كريمي به نمايش درآمد. طي هفته هاي آينده فيلم هاي «سيماي زني در دوردست» ساخته علي مصفا و «خاموشي دريا» به كارگرداني وحيد موساييان در اين گروه اكران خواهند شد. ضمناً پرفروش ترين سينماهاي تهران به ترتيب ممتاز و درجه يك و دو عبارتند از قدس، سروش و ميلاد.
سينماي جهان
فروش فيلم ها در سينماهاي ايالات متحده تا تاريخ 26 دسامبر



توضيح: اين هفته فيلم ملاقات با خانواده فوكر در اكران عمومي با استقبال چشمگير مخاطبان مواجه شد.
اين اثر كه دنباله اي برفيلم ملاقات با والدين محصول سال 2000 به شمار مي رود روز جمعه به نمايش عمومي درآمد و در اولين آخر هفته اكرانش بالغ بر44 ميليون و700 هزار دلار فروش كرد. مجموع فروش ملاقات با خانواده فوكر طي هفته اول نمايش در 3518 سينما حدود 70 ميليون دلار بوده است.
از ديگر فيلم هايي كه اين هفته به نمايش درآمد مي توان به آلبرت چاق اشاره كرد كه در دو روز نمايش بالغ بر12 ميليون و700 هزار دلار بليت فروخت. خلبان اسكورسيزي هم اين هفته به صورت گسترده در 1796 سينما به نمايش درآمد و هشت ميليون دلار فروش كرد تا با مجموع فروش 10 ميليون دلار در جاي چهارم جدول قرار بگيرد.
دوازده يار اوشن هم هشت ميليون دلار فروخت تا با 86 ميليون دلار فروش در رتبه پنجم جدول بايستد.
فروش نمايش هاي تالارهاي تهران تا تاريخ 5 دي



توضيح: هفته گذشته نمايش هاي «هي مرد گنده گريه نكن» كاري از جلال تهراني، «تياتر اجباري» به كارگرداني حسين كياني، «مادربزرگ يك مقدمه» به كارگرداني حميد پورآذري،«من ديگه آدم بشو نيستم» كاري از مهري محمدي و «غول زنگي و قلعه سنگباران» به كارگرداني شكرخدا گودرزي در مجموعه تئاترشهر آغاز شد.