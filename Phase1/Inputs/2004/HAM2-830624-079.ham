جايگاه اتاق  بازرگاني و صنايع و معادن ايران در اقتصاد بازنگري مي شود
گروه اقتصادي: مسئولان اتاق بازرگاني و صنايع و معادن ايران در تلاش براي تعريف جايگاه و نقش اين نهاد در اقتصاد كشور، مركز تحقيقات و بررسي هاي اتاق بازرگاني ايران را مامور تهيه و تدوين چشم انداز راهبردي ده ساله و پنج  ساله كردند.
به گزارش خبرنگار ما، در نمابر اتاق بازرگاني و صنايع و معادن ايران به نقل از سيداحمد ميرمطهري دبيركل اتاق ايران اعلام شده است جايگاه و نقش اتاق ايران به عنوان نهاد سخنگوي بخش خصوصي، مشاور قواي سه گانه و مشاور و هماهنگ كننده فعالان بخش خصوصي در نظام اقتصادي ايران بايد تعريف شود.
اين نهاد بايد بتواند به عنوان مركز رايزني، زمينه توسعه فعاليت بخش خصوصي در داخل و خار ج از كشور عمل كند.
به گزارش خبرنگار ما وي با اشاره به سند چشم انداز 20 ساله كشور كه در آن تبديل ايران به قدرت اول اقتصادي منطقه تاكيد شده است گفت: در تدوين چشم انداز اتاق نقش اين نهاد در مدت يك دهه در ابعاد و تحولات داخلي و خا رجي و منطقه اي و فرامنطقه اي تدوين مي شود.