پرنس چارلز و بز كوهي
انگليسي ها معروف به خونسردي اند. مثلا خيلي طول مي كشد تا عصباني شوند يا به يك لطيفه بخندند. حال تصور كنيد اگر يك نشريه زرد جنجالي بتواند خشم خانواده سلطنتي انگلستان را برانگيزد، چه كار مهمي انجام داده است. چندي پيش هفته نامه «ميل آن ساندي» نوشت كه پرنس چارلز، همان شاهزاده نچسب، در سفري به كشور كنيا، يك بز كوهي را با نيزه شكار كرده است. بر اساس سنت ديرينه، خانواده سلطنتي انگليس در برابر اخبار و گزارش هاي راست و ناراست مربوط به خود كه در رسانه ها درج مي شود، هيچ واكنشي نشان نمي دهند، اما اينبار ظاهرا جان يك بز كوهي آنقدر براي آنها ارزش داشته - شايد بيشتر از جان مردم عراق - كه كل دربار، يكپارچه در صدد برخورد با نشريات زرد برآمده اند. بخش مطبوعاتي دفتر پرنس چارلز، هفته گذشته هشدار داد از اين پس نشرياتي كه درباره خانواده سلطنتي اخبار نادرست منتشر كنند، تحت پيگرد قانوني قرار مي گيرند. اين دفتر اعلام كرده كه پرنس چارلز در تاريخ مورد ادعاي نشريه، اصلا سفري به كنيا نداشته است.