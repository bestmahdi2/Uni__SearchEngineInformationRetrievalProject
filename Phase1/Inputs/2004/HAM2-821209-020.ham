براي لاغرشدن آماده ايد؟
مبارزه براي خوش تيپي
درصد موفقيت براي لا غر شدن بستگي به ميزان آمادگي  براي مواجه شدن با اين مبارزه دارد.كم كردن وزن نوعي مبارزه است و نياز به الزام و تعهد دارد؛ چنانكه برخي از مردم كه ناگزير از اين كار هستند به اين مطلب كاملاً واقفند. درصورتي كه عوامل ديگري چون استرس، كمبود زمان يا ناتواني هاي جسمي كه سبب محدوديت در فعاليت مي شوند، وجود داشته باشند مبارزه شما بيش از پيش مشكل خواهد شد
كم كردن وزن مستلزم صرف انرژي جسمي و ذهني است. اگر مي خواهيد در اين كار موفق شويد، به طور ناگهاني وارد اين معركه نشويد. شما نيازمنديد كه الزام و تعهدي در اين زمينه براي خود به وجود آوريد. بخشي از اين آمادگي نيازمند اين است كه بدانيم چه زماني براي شروع اين كار مناسب است.
دكتر دونالد هنسراد - متخصص پيشگيري و تغذيه در كلينيك مايو - مي گويد: «كم كردن وزن نوعي مبارزه است و نياز به الزام و تعهد دارد؛ چنانكه برخي از مردم كه ناگزير از اين كار هستند به اين مطلب كاملاً واقفند. درصورتي كه عوامل ديگري چون استرس، كمبود زمان يا ناتواني هاي جسمي كه سبب محدوديت در فعاليت مي شوند، وجود داشته باشند مبارزه شما بيش از پيش مشكل خواهد شد.»
درصد موفقيت شما بستگي به ميزان آمادگي تان براي مواجه شدن با اين مبارزه دارد.
پاسخ به اين پرسش ها مي تواند به شما در قضاوت اينكه آيا براي لاغرشدن آماده ايد يا خير كمك كند:
1- آيا در شما اين انگيزه وجود دارد كه وضعيت و عادات درازمدت زندگي خود را كه لازمه آن نيز خوردن غذاهاي سالم و ورزش بيشتر است، تغيير دهيد؟
شناخت اينكه شما نياز به چنين تغييراتي داريد،  نخستين گام مثبت است. از اين گذشته قابليت رويارويي شما با اين مبارزه نيز نياز به بررسي دقيق دارد.
2- درحال حاضر و در طول چند ماه، چه تحولاتي قرار است در زندگي شما به وقوع بپيوندند؟
اگر به وسيله مشكلات بزرگي كه ممكن است در روابط خصوصي شغلي يا مالي شما پيش آيد،  پريشان شويد در اين مبارزه شكست خواهيد خورد. اگر نياز است، پيش از شروع ورزش به زندگي خود آرامش لازم را بدهيد، عادات زندگي خود را درصورتي تغيير دهيد كه نياز به داشتن يك وزن مناسب جزو ساير اولويت هاي اصلي زندگي تان باشد.
3- آيا واقعاً معتقديد كه لاغرشدن بايد به  آرامي و با حفظ سلامتي در حد بالا انجام گيرد؟
اگر لاغرشدن به طور نسبي آهسته صورت گيرد روشي ايمن، سالم و موثر در درازمدت است. هدف شما بايد اين باشد كه هر هفته به ميزان تقريباً نيم تا يك كيلوگرم از وزن خود بكاهيد.
امكان دارد كه اين آهسته كاري براي جامعه پرسرعت امروزي مشكل و دردناك باشد، اما اگر هدفتان بالابردن سلامتي در درازمدت است،  سرعت، چندان اهميتي ندارد.
4- آيا معتقديد كه توانايي تغيير عادات غذاخوردن خود را داريد؟
هركسي روش هاي ويژه اي را براي مبارزه اي كه حتي ممكن است در كوتاه مدت به شكست انجامد، در برخي از برنامه هاي تنظيم وزن خود دارد. اما اين تنها شامل نوع غذاهايي كه مي خوريد نمي شود، بلكه ممكن است شامل زمان، مكان و نحوه خوردن غذاها نيز شود. يك برنامه خوب براي كم كردن وزن به شما كمك مي كند تا تمايلات شما را به غذاهايي كه ممكن است سبب پرخوري شما شود،  شناخته و در حذف آنان بكوشيد.
5- آيا خانواده و دوستان شما يا هر دو به تلاش شما براي لاغر شدن كمك مي كنند؟
اگر كسي كه در حاشيه موضوع قرار دارد به شما كمك كند، كاملاً به نفعتان است. در غير اين صورت پيوستن خود را به گروهي كه شما را حمايت مي كنند بررسي كنيد.(البته در ايران از گروه هاي هم هدف براي روحيه دادن جهت انجام كارهاي سخت خبري نيست. اما مي توانيد به فكر تشكيل گروهي از اين دست باشيد.)
6- آيا تمايل داريد كه راه هايي براي فعاليت بدني بيشتر خود پيدا كنيد؟
فعاليت بيشتر و تداوم آن براي لاغرشدن لازم است؛ با اين كار شما احساس و انرژي بهتري در خود خواهد يافت.
7- آيا نسبت به هدف خود درباره لاغرشدن واقع بين هستيد؟
به خاطر داشته باشيد كه اگر اضافه وزن داريد يا چاقيد، كم كردن وزن حتي به ميزان 5 تا 10 درصد نتيجه اش براي شما سلامتي است. از كم، مثلاً در ابتدا با دو تا چهار كيلوگرم(به طور تقريبي)در ماه شروع كنيد. فقط با اين هدف كه بتوانيد لباس هاي تنگ بپوشيد، نبايد از حالا شروع كنيد. ابتدا از پزشك خود بپرسيد كه چه ميزان كم كردن وزن به سلامتي شما لطمه نخواهد زد.
8- آيا تمايل داريد كه ميزان خوردن، مدت فعاليت هاي بدني و زمان انجام فعاليت بيشتر خود را ثبت كنيد؟
ثبت و نگهداري اين سوابق باعث بالابردن شانس موفقيت شما مي شود. اگرچه در وهله اول اين موضوع وقت گير است و كوشش هاي شما نيز در اين مدت كاهش خواهد يافت، ولي در نهايت به عادات سالم خو مي كنيد.
اين سبب شگفتي و خشنودي شما مي شود كه بدين وسيله پيگيري و پيشرفت در كار خود داشته باشيد.
9- آيا تمايل داريد كه موفقيت ها و شكستهاي گذشته خود را در لاغركردن جست و جو كرده و با نگاه به ساير مسايل زندگي خود،  انگيزه مبارزه و از راه سر برداشتن موانع را تا موفقيت بررسي كنيد؟
ترك عادت سخت و مستلزم زمان و كوشش است  با مشكلات سد راه خود مبارزه كنيد و آنها را از پيش پاي خود برداريد.
10- آيا معتقديد كه تغيير عادات خوردن و ورزشتان يك تجربه لذت بخش و مثبت است؟
كم كردن وزن و تداوم آن نيازمند صبر و كار سخت است، شما آثار آن را در كوتاه مدت و درازمدت تجربه خواهيد كرد. عادت به خوردن غذاهاي مغذي بيشتر و افزايش فعاليت، به زودي در شما احساس خوبي به وجود خواهد آورد كه مهم تر از همه، منافع آن براي سلامتي شما در آينده است.
11- آيا دچار ناراحتي هاي گوارشي يا مشكلات احساسي هستيد كه پيش از شروع به كم كردن وزن نياز به كمك گرفتن داشته باشيد؟
اگر تمايل به خوردن افراطي، استفاده از مسهل يا گرسنگي شديد داريد،  براي انجام تمرينات ورزشي بايد فعاليت فكري و فيزيكي بيشتري بكنيد. درصورتي كه دچار افسردگي يا اضطراب هستيد، نياز به كمك متخصص خواهيد داشت.
12- آيا معتقديد كه به دست آوردن وزن مناسب و تداوم آن يك جريان طولاني براي تمام عمر است كه اين نيز مستلزم تغييردادن عادات خوردن، زندگي و ميزان فعاليت هاي بدني شما است؟ آيا شما آماده ايد كه براي خود چنين شرايطي مهيا كنيد؟
داشتن وزن مناسب و تداوم اين وزن جرياني طولاني براي تمام مدت زندگي و لازمه آن تلاش و كوشش است.
اگر پاسخ شما به تمام پرسش ها مثبت باشد، پس شما آمادگي لازم را براي لاغرشدن دائمي و تغيير الگوهاي زندگي خود خواهيد داشت.
درصورتي كه به يك يا چند پرسش، پاسخ خير داديد، بنابراين شما آمادگي لازم را نداريد و شناخت اين مساله خوب است. درمورد عواملي كه بازدارنده شما هستند و نحوه رويارويي با آنها، تحقيق و بررسي كنيد. در مواردي ممكن است كه فقط مشكل زماني داشته باشيد. شما ممكن است نيازمند كار روي مسائلي مثل احساستان براي لاغرشدن يا تمايلتان به تنظيم يك برنامه براي دگرگوني هاي دائم در زندگي خود باشيد.
شما اين امكان را داريد كه تغييرات لازم را به تنهايي در زندگي خود به وجود آوريد يا ممكن است نيازمند كمك گرفتن از پزشك يا متخصص تغذيه باشيد. دكتر هنسراد اين طور ادامه مي دهد: «به خودتان درباره كم كردن موفقيت آميز وزن و تداوم آن آموزش دهيد؛ اين مي تواند شروعي براي شما باشيد.» براي نمونه درباره تغييرات در رژيم غذايي موردنياز براي كم كردن وزن، بيشتر بياموزيد. همچنين دكتر هتسراد مي گويد كه برنامه اي كه پايه و اساسش بر عادت ها باشد، مي تواند كمكي براي كنترل استرس ها يا ساير مشكلات زندگي كه پيش از شروع به كم كردن وزن به آن نيازمنديد را براي شما مهيا كند. اگر براي لاغرشدن آماده ايد،  به ياد داشته باشيد كه راهي طولاني پيش روي شماست. دكتر هنسراد اضافه مي كند: «فعاليت بيشتري داشته باشيد و تغييراتي نيز در رژيم غذايي خود اعمال كنيد؛ اما اين اعمال را نه در كوتاه مدت و نه به عنوان كاري سخت و خسته كننده انجام دهيد، بلكه به عنوان تغييراتي لذتبخش در الگوهاي زندگي كه به طور بي اندازه بر آن پافشاري مي كنيد.»
ترجمه وفا نوروزي فر
منبعwww.mayoclinic.com: