رئيس سازمان ميراث فرهنگي و گردشگري خبر داد
500 ميليون دلار در سال سهم ايران از گردشگري
ايرنا: معاون  رييس  جمهور و رييس  سازمان  ميرات  فرهنگي  و گردشگري ، سهم  ايران  از گردشگري  را در زمان  حاضر حدود 500 ميليون  دلار در سال  اعلام  كرد.
سيدحسين  مرعشي    گفت : پيش بيني  مي شود اين  رقم  تا پايان  برنامه  چهارم  به  دو ميليارد دلار بالغ  شود.وي  گفت : پس از پيروزي  انقلاب  اسلامي ، گردشگري  در يك دوره  طولاني  به عنوان  يك  كار لوكس  و فانتزي  مورد بي مهري  قرار گرفت .
مرعشي  با بيان  اينكه  بايد به  آثار تاريخي  به عنوان  زمينه ساز توسعه  پايدار توجه  ويژه اي  شود، يادآورشد: ايران  در بخش  گردشگري  سرمايه گذاري  قابل  قبولي  كه  متناسب  با استعدادهاي  موجود باشد نكرده  است .رييس  سازمان  ميراث  فرهنگي  و گردشگري  گفت : همه  كشورهايي  كه  تجربه  بي توجهي  به  آثار تاريخي  را پشت  سر گذاشته اند، بعدها به  اهميت  اين  سرمايه   ملي  پي برده  و آن  را مورد توجه  خاصي  قرار داده اند.مرعشي  تشكيل  سازمان  جديد ميراث  فرهنگي  و گردشگري  همزمان  با آغاز برنامه چهارم  توسعه  را فرصت  خوبي  در خصوص  بازنگري  در صنعت  گردشگري  كشور دانست  و گفت : در طول  برنامه  چهارم  سياست ها و برنامه هاي  جديدي  در اين  زمينه  اجرا مي شود.وي  پتانسيل  ايران  در بخش  ميراث  فرهنگي  و گردشگري  را بسيار خوب  ارزيابي  كرد و افزود: بي توجهي  به  پتانسيل هاي  موجود باعث  شد كه  ايران  نتواند در مدت  طولاني  از اين  منابع  ملي  و خدادادي  استفاده  مطلوبي  داشته  باشد.وي  با بيان  اينكه  در زمان  حاضر سهم  ايران  از صنعت  گردشگري  جهان  يك دهم  درصد است ، به  مصوبات  شوراي عالي  ميراث  فرهنگي  و گردشگري  اشاره  كرد و افزود: سهم  ايران  در افق  سال  1404 شمسي ، معادل  5/ 1 درصد از مجموع  گردشگران  و دو درصد درآمدهاي  گردشگري  كل  جهان  تعيين  شده  است .
برگزاري سومين كنگره ژنتيك معلوليت ها
ايلنا: سومين كنگره ژنتيك معلوليت ها هفتم تا يازدهم آذرماه سال جاري برگزار مي شود.
دكتر حسين نجم آبادي، رئيس مركز تحقيقات ژنتيك دانشگاه علوم بهزيستي و توانبخشي، گفت: كنگره مذكور در خصوص مسائل ژنتيك و پيشگيري از محدوديت ها برگزار مي شود.وي افزود: هدف از اين كنگره، كاهش معلوليت ها و عنوان كردن مسائل به روز و ضروري در خصوص مسائل ژنتيكي است.
به گفته نجم آبادي، در كنگره ژنتيك معلوليت ها، 20 مهمان خارجي از كشورهاي آلمان، فرانسه و ايتاليا حضور خواهند داشت و مقالات علمي خود را ارائه مي كنند.
وي تصريح كرد: موضوعات مطروحه در اين كنگره، هيتوژنتيك، عقب ماندگي ذهني، ناشنوايي، نابينايي و هموگلوبين پاتي است.