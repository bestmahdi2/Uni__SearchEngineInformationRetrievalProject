3 ميليون نابارور
بر اساس تحقيقات انجام شده سه ميليون نفر در كشور توانايي باروري ندارند و در حقيقت نابارور هستند.
رئيس پژوهشكده جنين شناسي رويان، دكتر كاظمي آشتياني، گفت: بر اساس آمارهاي جهاني 7 تا 10 درصد ازدواج ها منجر به ناباروري مي شود و مطالعه اي كه در اين زمينه در غرب تهران انجام شده است نيز ميزان 10 درصدي ناباروري را نشان مي دهد كه در اين صورت يك ميليون و 500 هزار زوج نابارور در كشور وجود دارد. وي افزود: بر خلاف برخي نظرات كه مدعي هستند زنان سهم بيشتري در ناباروري دارند، بايد گفت كه تمامي اين نظرات اشتباه و غيرعلمي است، زيرا سهم زنان و مردان در ناباروري با يكديگر برابر است و اين ادعا تنها توجيهي است براي كساني كه خواهان ازدواج هاي مكرر هستند.