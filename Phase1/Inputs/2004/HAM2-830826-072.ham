جسته ، گريخته
ضررهاي ويتامين e
واحد مركزي خبر: مطالعات  تازه  نشان  داده  است  كه  مصرف  بي  رويه  ويتامين ئي ممكن  است  سلامت  افراد مسن  را به  خطر بيندازد. به  گزارش  پايگاه  اينترنتي بي.بي. سي،آخرين  مطالعات  در دانشگاه  جان  هاپكينز در آمريكا نشان  مي  دهد كه  خطر مرگ  در مورد افرادي كه  حتي  نيمي  از حداكثر ميزان  توصيه  شده  ويتامين  e  را مصرف  مي كند افزايش  مي يابد.
نويسندگان  اين  مطالعه  همچنين اذعان  كردند   از آنجا كه  اغلب  افراد مورد مطالعه  60 ساله  به  بالا بودند و ناراحتي هايي  مانند بيماري  قلبي  داشتند، اين  نتايج  ممكن  است  در مورد افراد جوان  و ميانسال  كه  سالم  هستند صادق  نباشد.
تأثير نامطلوب
ايسنا: داروهايي كه به طور معمول براي درمان افسردگي در كودكان تجويز مي شوند تاثيرات نامطلوبي بر رشد استخوان هاي آنها خواهد گذاشت. محققان دانشكده پزشكي دانشگاه «اينديانا» اعلام كردند:رشد استخوان ها در سالهاي ابتدايي زندگي تعيين كننده سلامت اسكلت بندي بدن در طول زندگي است، لذا هر عاملي كه بر رشد طبيعي استخوان ها تاثير گذارد ممكن است نتايج نامطلوبي را در سنين بالاتر كه استخوان ها بيشتر مستعد آسيب و شكستگي هستند در پي داشته باشد.
هميشه ورزش
ايسنا: مطالعات انجام شده در دانشگاه ميشيگان حاكي از آن است كه بروز مرگ و مير در رده سني 50 تا 60 سال كه به طور منظم ورزش مي كنند 35 درصد كاهش مي يابد. براساس نتايج اين پژوهش ها،مزاياي ورزش كردن افرادي كه در معرض ابتلا به بيماري هاي قلبي قرار دارند به نسبت بيشتر است. در اين افراد امكان مردن در اثر ابتلا به بيماريهاي قلبي ظرف 8 سال، تا 45 درصد كاهش مي يابد.
اين تاثيرات مطلوب از تحرك فيزيكي تنها به انجام حركات سنگين ورزشي مربوط نمي شود بلكه حتي فعاليت هاي سبك مانند پياده روي، باغباني و انجام حركات موزون چند بار در هفته  مي تواند همين اثرات سلامت بخش را به همراه داشته باشد.
ضرر نور
واحد مركزي خبر: خوابيدن  كودكان  زير چراغ  روشن  با افزايش  احتمال  ابتلا به  سرطان  خون  همراه است . در همايشي  كه  به  تازگي  در مورد علل  سرطان  هاي  خون  كودكان  در لندن  برگزار شد دانشمندان  بر اختلالي  كه  نور در عملكرد ماده  ملاتونين  در بدن  هنگام  شب  ايجاد مي  كند تاكيد و اعلام  كردند: نورهاي  خيابان ، بيدار ماندن  تا دير وقت  و روشن  گذاشتن  يك  چراغ  شب ها مثلاً براي  روشن  نگه  داشتن  دستشويي  نظم  طبيعي  توليد ملاتونين  را كه  يك  ماده  آنتي  اكسيدان  بسيار قوي  است  در بدن  به  هم  مي  زند يا متوقف  مي  كند.
بنابراين  گزارش  اين  دانشمندان  معتقدند بعد از رفتن  به  رختخواب  حتي  نبايد براي  يك  دقيقه  نيز چراغ  را روشن  كنيم ، زيرا مغز بلافاصله  نور را تشخيص  مي دهد و ساعت  بيولوژيك  بدن  به  تصور آن كه  روز شده  است، توليد ملاتونين  را متوقف  مي كند.
بمب مخفي
واحد مركزي خبر: عوارض  درازمدت  ناشي  از بيماري  ديابت  نوع  دو، چنان  ناتوان  كننده است  كه  مي بايست  هرچه  سريعتر اقدام  لازم  براي  جلوگيري  از بروز عوارض  آن  به  عمل  آيد. هم  اكنون  بيش  از 8/ 1 ميليون  نفر در انگلستان  به  ديابت  مبتلا هستند كه  از اين  تعداد سه چهارم  مبتلا به  ديابت  نوع  دو هستند. اين  در حالي است  كه  به  نظر مي  رسد حدود يك  ميليون  نفر هم  در انگلستان  اساساً از بيماري  خود هيچ  گونه  اطلاعي  ندارند.
به  گفته  محققان  جوامع  هم اكنون  با بحران  ديابت  روبرو هستند و شناسايي  بيماران  مبتلا به  ديابت  در مراحل  اوليه  و درمان  هرچه  سريعتر آن ها اهميت  فوق العاده اي  دارد.