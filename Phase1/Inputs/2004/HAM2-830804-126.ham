چهار مركز تلفن در تهران توسعه مي يابد
گروه اجتماعي: شركت  مخابرات  استان  تهران  از انجام  عمليات  توسعه  شبكه  در چهار مركز تلفن  خبر داد. به  گزارش  روابط عمومي اين  شركت ، عمليات  توسعه  شبكه  همزمان با اجراي  عمليات  كابل  برگردان  در اين  مراكز انجام  مي شود. عمليات  توسعه  شبكه  تلفن  در مراكز عرب  سرخي ، سيدالشهدا، مدني  و پاسداران  انجام  مي شود. بر اساس  اين  گزارش ، همزمان  با انجام  عمليات  كابل  برگردان  در اين  مراكز ارتباط تلفني  برخي  مشتركان  از فردا و حداكثر به  مدت  72 ساعت  دچار اختلال خواهد شد.
اين  گزارش  افزوده  است : پيش  شماره هاي  338، 339، 374تا 376 و 570 تا 577از مراكز عرب  سرخي  و سيدالشهدا در محدوده  خيابان هاي  فلكه  دوم ، بهشتي ، پورزاهد، حق  گويان ، علي  نواز، قزوين ، امامزاده  حسن ، رضوان  و لقمان  حكيم  با اختلال  همراه  مي شود.
ارتباط مشتركان  مراكز مدني  و پاسداران  نيز با پيش شماره هاي  895 تا 898 و 254 تا 259 در محدوده  خيابان هاي  فاطمي ، بلوار كشاورز، دائمي ، رويان ، حجاب ، كاووس ، عطار، كجويي ، سنجابي ، آزاد، ديباجي  جنوبي ، قديري  و ويژه  دچار اختلال خواهد شد.