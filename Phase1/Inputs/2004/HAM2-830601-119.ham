معاون خدمات شهري شهرداري تهران:
شهرداري تهران از روسيه، هليكوپتر امداد خريداري مي كند
معاون خدمات شهري شهرداري تهران از خريد 4 تا 5 فروند هليكوپتر حريق و امداد و نجات از كشور روسيه در آينده نزديك خبر داد.
محمد جواد محمدي زاده در گفتگو با خبرگزاري فارس خاطرنشان كرد: اين هليكوپترها توسط شهرداري تهران با هدف تجهيز بخش امداد و نجات و بخش حريق جهت كاهش زمان حضور در محل حادثه و ارتقاء توانمندي ها براي فرماندهي به علت احاطه هليكوپتر بر ابعاد مختلف حادثه و ارائه اطلاعات دقيق در مورد آن، خريداري مي شوند.
محمدي زاده از شناسايي پدهاي(محلهاي فرود)هليكوپتر در نقاط مختلف شهر تهران خبر داد و تصريح كرد: حاشيه بزرگراه هاي مهم، اصلي و ساختمانهاي بلند و مستحكم در نقاط مختلف شهر تهران در 22 منطقه شهر، مكان هايي هستند كه براي فرود هليكوپترها ديده شده است.