پرده
جايزه
گاهي بايد از پرده سينما جدا شد و به كساني پرداخت كه سوژه هاي پرده را مي  سازند. محمد خزاعي، مدير روابط عمومي انجمن منتقدان و نويسندگان سينماي ايران يك خبر ويژه براي اهل قلم سينما دارد. «سفارت اسپانيا با ارسال نامه اي از نويسندگان و منتقدان سينماي ايران دعوت كرد تا در مسابقه مقاله نويسي سينماي آمريكاي جنوبي شركت كنند.»اين دومين دوره مسابقات مقاله نويسي در زمينه سينماي آمريكاي جنوبي است و جايزه آن هم 5 هزار دلار است. براي شركت در اين مسابقه جذاب بايد آثار خود را به زبان اسپانيايي و با حجم حداقل 15 صفحه تا قبل از 9 شهريور 83 آماده و به بنيادهاي برگزار كننده- بنياد جامع دانشگاه آلكال و بنياد سينمايي جديد آمريكاي لاتين- تحويل دهيد.خبر ديگراز سينما اينكه تمامي نويسندگان و منتقداني كه عضو پيوسته انجمن منتقدان و نويسندگان سينماي ايران هستند، مي  توانند از مزاياي بيمه اجتماعي برخوردار شوند. براي اطلاعات بيشتر مي  توانيد به انجمن منتقدان در خانه سينما مراجعه كنيد و بالاخره آخرين خبر سينمايي اينكه مراسم بزرگداشت سيروس الوند، همزمان با آغاز نمايش «برگ برنده»- امروز- ساعت 20 در سينما آفريقا برگزار مي    شود.