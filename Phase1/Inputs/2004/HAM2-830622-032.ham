پروتئين موش ها را جسورتر مي كند
منبع:اشپيگل 
پژوهشگران دانشگاه كاليفرنياي آمريكا در مغز موش هاي آزمايشگاهي و موش هاي صحرايي نوعي پروتئين قدرتمند يافته اند كه قادر است موجب بيخوابي و افزايش شجاعت وجسارت اين جوندگان شود. اين پروتئين مي تواند به عنوان يك مكانيسم كنترلي بر احساس هيجان وترس در جانداران موثر باشد. پروتئين موسوم به نوروپپتيد اس با علامت اختصاري nps مجموعه اي بزرگتر است كه خواص پروتئين مذكور را دارا است وتاثير آن بر مغز موش هاي آزمايشگاهي موجب مي شود كه اين جونده حيران و درمانده به دور قفس بدود و سراسر وجودش را ترس فرا گيرد. در ادامه آزمايش هاي مختلف محققان اين دانشگاه دريافته اند كه اثر اين پروتئين بر مغز موش صحرايي قبل از هرچيز موجب بيخوابي او مي شود. آنگونه كه تيم تحقيقاتي اين دانشگاه نتايج آزمايش هاي خود را در مجله تخصصي neuron منتشر ساخته اند. اساسا اين نوع پروتئين كه تاكنون ناشناخته مانده است به طور كاملا موثري احساس ترس، تحريك پذيري و اضطراب را در كنترل خود دارد. براساس اين يافته ها پروتئين nps در لايه هاي مياني مغز توسط سلول هاي عصبي توليد مي شود و نگراني و ترس را در رفتار اين جانوران در اختيار مي گيرد.
اين پژوهشگران همچنين دريافته اند كه nps در بخش هاي مختلف مغز اثرات متفاوتي را از خود ظاهرمي سازد كه واكنش هاي عصبي از جمله مهمترين بازتاب تاثير اين پروتئين است.
آزمايش هاي انجام شده نشان داده است كه سرعت تاثيرگذاري اين پروتئين نيز خيلي زياد است. طي يك آزمايش در اولين ساعت پس از تزريق nps به يك موش صحرايي اولين نشانه ها از بيخوابي در اين جانور ظاهر شد.
مطالعات بعدي نشان داده است كه حتي تزريق مقدار خفيفي از nps، تمامي مراكز كنترل احساس خواب درمغز جانور را با آسيب هاي جدي مواجه مي سازد. به طوري كه مهمترين ناحيه كنترل خواب موسوم به rem كه به طور معمول پس از به خواب رفتن فعال مي شود و روياها و عوالم هنگام خواب را رقم مي زند و رفتارها و احساسات حيوان را درهنگام خواب عميق در كنترل خود مي گيرد را نيز مختل مي كند.
با كشف اين پروتئين به عنوان يك اقدام مهم، محققان اميدوارند كه بتوانند اختلالات مربوط به خواب و آسيب شناسي ترس و اضطراب را بهتر تشخيص داده و مورد معالجه قرار دهند.
از سويي كشف nps شايد كليدي باشد براي شناخت بهتر افسردگي و ترس و اضطراب بيش از حد و اختلالات به وجود آمده در خواب افراد كه عموما از اين نارسايي ها به طور كلي تعبير به افسردگي شده است.