موانع خروج خودروهاي فرسوده از تهران
فارس: معاون محيط زيست انساني سازمان حفاظت محيط زيست گفت: وزارت اقتصاد و دارايي اجراي تخفيف در سود بازرگاني خودروهاي فرسوده را عدم تحقق در تأمين درآمد دولت در سال جاري دانسته و مخالف اجراي كامل اين طرح است.
يوسف حجت در گفتگو با خبرنگار اجتماعي فارس افزود: اجراي كامل اين طرح باعث كاهش درآمد سود بازرگاني دولت شده و در واقع وزارت اقتصاد و دارايي اعلام مي كند كه با اجراي اين طرح نمي تواند درآمدي را كه در قانون بودجه امسال پيش بيني شده است محقق كند.
وي در ادامه گفت: در حاليكه اعتقاد ما بر اين است كه هر خودرويي كه ساخته مي شود براي دولت درآمد سود بازرگاني داشته و با خروج هر خودروي فرسوده و ورود يك خودروي ساخته شده جديد، دولت ضرر نمي كند.