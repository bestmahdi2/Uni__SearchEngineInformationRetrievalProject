تصويب پيشنهاد ايران در كميته اطلاعات سازمان ملل متحد
پيشنهاد نمايندگي جمهوري اسلامي ايران در سازمان ملل متحد در زمينه تقويت گفتگو ميان تمدنها و فرهنگ صلح به عنوان ابزار ارتقاي تفاهم ميان ملتها در بيست وششمين نشست سالانه كميته اطلاعات سازمان ملل متحد تصويب شد.
به گزارش واحد مركزي خبر از نيويورك در قطعنامه پاياني كميته اطلاعات سازمان ملل متحد كه با حضور 107 عضو اين كميته به تصويب رسيد پيشنهاد هيات ايراني در بخش جداگانه گنجانده شده است. در اين پيشنهاد از كميته اطلاعات سازمان ملل متحد خواسته شده است حمايت لازم را درخصوص انتشار اطلاعات مرتبط با گفتگوي تمدنها و فرهنگ صلح به عمل آورده و براي ترويج آن از طريق همه وسايل ارتباط جمعي در اختيار سازمان ملل از جمله اينترنت، چاپ، راديو و تلويزيون اقدام كند.