زاويه ديد
وداع ديوباري با عالم طنز نويسي
در گزارشي از ميامي درباره ديوباري، برنده جايزه طنزنويسي پوليتزر كه شخصيت وي در آمريكا چيزي در مايه هاي مرحوم شاغلام خودمان است آمده كه او در ابتداي ژانويه قصد دارد براي مدتي نسبتا طولاني از كار در ميامي هرالد كناره گيري كند و به استراحت بپردازد. باري 57 ساله مي   خواهد بعد از تابستاني پرتنش كه مصادف با برگزاري بازي هاي المپيك آتن و همايش دموكراتيك ها و جمهوريخواهان بود، اكنون زمان بيشتري را در كنار خانواده اش سپري كند. باري خبر از امكان حضور مجددش در عرصه طنز نويسي در سال 2006 داد.
باري كه ستون هفتگي اش در ميامي هرالد در بيش از 500 روزنامه درسراسر ايالات متحده به چاپ مي  رسد، مي  گويد: در تجربه 30 ساله كاري خود به ياد ندارم حتي وقتي كه در مرخصي و تعطيلات بسر مي  بردم ستون من به چاپ نرسيده باشد، اما به نظرم اكنون مدتي دوري از محيط كار برايم لازم باشد و نمي  خواهم به قدري در اين عرصه فعاليت كنم كه روزي از آن متنفر شوم.
باري در سال 1988 در herald مشغول به كار شد و پنج سال پيش موفق به دريافت جايزه پوليتزر شد. او تاكنون 25 كتاب نوشته است كه البته هيچ كدام از آنها اطلاعات مفيدي ندارند. در حال حاضر داستان يكي از كتاب هاي وي به نام: راهنماي كامل ديوباري درباره آدم ها در قالب فيلمي به كارگرداني ژفت آرچ و با بازي جان گليس و خود باري مراحل پيش توليد را طي مي  كند.
همسر باري، خانم ميشل كافمن، نويسنده ورزشي در ميامي هرالد است. آنها يك دختر 4ساله به نام سوفيا و پسري به نام واب دارند و جالب است بدانيد به عقيده واب، پدرش به هيچ وجه شخص شوخ و بامزه اي نيست.