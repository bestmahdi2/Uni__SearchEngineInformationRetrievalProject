برنامه  پيشگيري از جرايم عليه زنان و اطفال تدوين مي شود
كميته پيشگيري از جرم قوه قضائيه در حال تهيه و تدوين برنامه هايي براي پيشگيري از جرايم عليه زنان و اطفال و افزايش آگاهي هاي آنها نسبت به شيوه هاي پيش گيرنده از جرم و بزه  است.
به گزارش ايسنا بداغي، نماينده قوه قضائيه در چهارصد و هشتاد و نهمين جلسه شوراي فرهنگي اجتماعي زنان همچنين اعلام كرد: شوراي عالي توسعه قضايي در «كميته  سياست كيفري» لايحه اي با عنوان لايحه مجازات هاي اجتماعي(جايگزين هاي حبس)تدوين كرده كه بر اساس آن مرتكبين جرايم خرد و مجرماني كه قابليت اصلاح و بازپذيري اجتماعي دارند، در بستر اجتماع و با مشاركت مردم مورد اصلاح و درمان قرار مي گيرند و ارتباط آنها با خانواده قطع نمي شود؛ بدين ترتيب مسؤوليت همسران و پدران براي تامين معاش خانواده در طول دوران محكوميت مورد توجه قرار مي گيرد.
نماينده قوه قضائيه در شوراي زنان همچنين خاطرنشان كرد: از جمله فعاليت هاي پژوهشي كميته مطالعات حقوق زنان انجام طرح تحقيقاتي در زمينه طلاق در حوزه فقه است.