در 7 ماهه گذشته
8/3 ميليارد دلار كالاي غير نفتي از كشور صادر شد
گروه اقتصادي: صادرات غيرنفتي در 7 ماهه امسال با 6/11 درصد افزايش در ارزش به رقم 3 ميليارد و 781 ميليون و 200 هزار دلار رسيد.
به گزارش خبرنگار ما به نقل از روابط عمومي گمرك از اين ميزان صادرات 22 ميليون دلار به تجارت چمداني و 234 ميليون دلار آن به صادرات از بازارچه ها اختصاص يافت.
ميزان وزني كالاهاي صادراتي در اين مدت 9 ميليون و 326 هزار و 200 تن بوده كه 1/13 درصد نسبت به مدت مشابه سال قبل افزايش داشته است.
متوسط قيمت هر تن كالاهاي صادراتي در 7 ماهه امسال حدود 4/405 دلار بود كه 3/2 درصد در قياس با مدت مشابه سال قبل كاهش نشان مي دهد.
در اين مدت بخش كالاهاي صنعت و پتروشيمي با اختصاص 2/77 درصد از وزن و 2/68 درصد از ارزش كل صادرات بيشترين ميزان را دارا بود و پس از آن بخش كشاورزي با 4/5 درصد از وزن و 2/19 درصد از ارزش، بخش فرش و صنايع دستي با 17/0 درصد از وزن و 5/8 درصد از ارزش و بخش مواد معدني با 2/17 درصد از وزن و 1/4 درصد از ارزش كالاهاي صادراتي در رده هاي بعدي قرار گرفتند.
در بين اقلام صادراتي بيشترين ميزان صادرات به پسته و مغزپسته اختصاص داشت كه 7/8 درصد از ارزش كل صادرات به اين محصول اختصاص يافت.
در اين مدت 73 هزار و 200 تن پسته و مغزپسته به ارزش 307 ميليون و 400 هزار دلار به خارج از كشور صادر شد كه اين ميزان 9/21 درصد از حيث وزن و 5/12 درصد به لحاظ ارزش كاهش نشان مي دهد. همچنين آهن آلات و فولاد،  ساير محصولات پتروشيمي و فرش دستباف به لحاظ ارزش در رده هاي دوم تا چهارم كالاهاي صادراتي قرار گرفتند.