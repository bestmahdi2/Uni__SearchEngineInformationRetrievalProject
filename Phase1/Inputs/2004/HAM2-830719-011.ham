پوششي براي تمام فصول
چادر ايراني طراحي شد
سهيلا بيگلرخاني 



خيلي ها مي آمدند نمايشگاه، از چادر خوششان مي آمد. ما به آنها چادري مي داديم و در عرض يك ساعت چادر آنها را تبديل به طرح جديد مي كرديم. در زمان نمايشگاه 43 عدد چادر را به طرح جديد تبديل كرديم 
چادر ايراني طرح جديد طراحي شد. خبر به همين كوتاهي و سادگي بود و پشت بند آن توضيحات اندك طراح اين چادر.
چادر ايراني طرح جديد، اين امكان را به خانم ها مي دهد كه در زمان خريد يا بغل كردن فرزند و كار كردن، راحت  تر و با پوشش كاملتر باشند. فاطمه جنابي طراح چادر، با تمام ويژگي هايي كه از چادر طرح جديد بر شمرده، هنوز از استقبال اندك سازمان ها و نهادهاي مختلف از طرح خود نگران است.
اين چادر مي تواند براي گروه هايي مثل پرستارها، پزشكان، نيروي پليس و... به عنوان لباس رسمي با رنگ هاي مختلف طراحي شود.
او توضيح مي دهد در بيمارستان ها پرستار و پزشك با روپوش هاي معمولي سفيد كار مي كنند. بسياري از اين خانم هاي شاغل در بيمارستان مايلند كه چادر داشته باشند و به خاطر اين موضوع ناراحتند. اين چادر مي تواند با رنگ سفيد طراحي شود و رنگ هاي متنوع مقنعه زير آن نشانگر رده و سمت پرستار يا پزشك باشد...
جنابي 41 ساله با خوشرويي در را به رويمان مي گشايد. از همان لحظه ورود، نوع پوشش او و چينش مبلمان خانه مي گويد كه نظم وترتيب از ويژگي هاي مهم اوست. از سنش جوان تر به نظر مي رسد. اين مساله وقتي پسر بزرگش كنارش قرار مي گيرد بيشتر به چشم مي آيد. پسر او دانشجوي سال سوم كامپيوتر است. از گذشته مي گويد و از اينكه به خاطر شغل و رشته تحصيلي، با هر مساله اي به شكل يك پروژه تحقيقاتي برخورد مي كند. دبير فيزيك هستم. طراحي چادر را به عنوان يك پروژه در برنامه كاري ام قرار دادم. زواياي مختلف دست خانم ها را در هنگام رانندگي، موبايل جواب دادن ،  بچه بغل كردن، كيف دست گرفتن و بقيه كارها حساب كردم تا به يك زاويه مناسب و دلخواه در آستين برسم.
او خود چادري است و تاكيدي كه بر مرتب بودن حجاب مي كند، شايد دليلي براي ايده طرح جديد چادر باشد.
دوره دانشجويي، بچه داشتم. هميشه مجبور بودم علاوه بر بغل كردن پسرم، ساك بچه  را هم حمل كنم. به خاطر همين اغلب پايين چادرم كثيف مي شد. اين ماجرا مرا ناراحت مي كرد، چون اساسا خيلي به مد و نظم اهميت مي دادم و هميشه بايد چادرم مرتب بود به فكر طراحي يك چادر جديد افتادم.
به اعتقاد او در الگوي طراحي شده براي چادر فعلي ايراني بي تدبيري شده. چه خانم هاي چادري مجبورند همواره با يك دست بالاي چادر را نگه دارند و با دست ديگر پايين آن را.
او مي خواسته چادري را طراحي كند كه علاوه برراحت بودن، درعين حال از حجاب هيچ كشور ديگري تقليد نكرده باشد. حساب كردن زاويه هاي دست ها در حالات مختلف و طراحي الگو با توجه به اين زوايا، او را به طرح چادري ايراني با آستين هايي مناسب مي رساند
هدف از حجاب در قرآن، پارچه اي بوده كه سر و شانه ها و سينه ها را يكجا بپوشاند. اين هدف با مانتو و روسري تامين نمي شود. بنابراين چادر حجاب برتر است، اما اين به اين معنا نيست كه حتما بايد دست ها پارچه را نگه دارند، بلكه اين پوشش بايد به شكلي توسط خود چادر تامين شود.
به اعتقاد جنابي چادر فعلي بدون مانتو ناقص است، چون اغلب كنار مي رود و اگر زير چادر مانتو نباشد، پوشش كامل نيست، اين مساله علاوه بر گرماي زياد در تابستان ها، براي بسياري از خانواده ها مقرون به صرفه نيست. پارچه چادري گران است واگر خانواده ها بخواهند بچه هايشان را چادري كنند بايد علاوه بر خريدن چادري براي آنها، مانتو هم بخرند كه اين با شرايط اقتصادي بسياري از خانواده ها هماهنگ نيست.
او مي خواسته چادري را طراحي كند كه علاوه بر برطرف كردن معايب چادر فعلي، درعين حال از حجاب هيچ كشور ديگري تقليد نكرده باشد. حساب كردن زاويه هاي دست ها در حالات مختلف و طراحي الگو با توجه به اين زوايا، او را به طرح چادري ايراني با آستين هايي مناسب مي رساند. چادر فعلي در واقع همان برش گرد چادر ايراني را دارد با اين تفاوت كه جلوي آن سر تا سر دكمه خورده و آستين هايي از كنار براي پوشش كاملتر تعبيه شده است.
تمام تحقيقاتم را انجام دادم، ولي جرات نداشتم آن را اجرا كنم. در افتادن با لباس ملي خيلي راحت نيست تا آنكه مقام معظم رهبري در 18 تير سخن از طراحي لباس هاي بومي به ميان آوردند و اينكه ما با مدگرايي مخالف نيستيم.
جنابي با اشتياق به مجوزي كه سخنان مقام معظم رهبري به او داده، مي گويد اين گفته ها گويا براي او راهي بوده تا طرح به اجرا در نيامده اش را عملي كند. در عرض كمتر از يك هفته به طرح ايده آل دست پيدا كردم. چند تا از چادر مشكي هايم را تكه پاره كردم. تا بالاخره چادر ايراني را دوختم و به خيابان رفتم و منتظر عكس العمل مردم شدم. 
هنوز خاطره آن روز جلوي چشمانش است. روزي كه كلاس قرآن داشته و به مهديه تهران رفته. از پاسداران تا مهديه. چادر ايراني نه تنها حساسيتي در مردم ايجاد نمي كرده، بلكه از  آن استقبال هم شده، بچه هاي كلاس هاي قرآن استقبال كردند. بعد از آن همه دوست ها و آشنايان سفارش چادر دادند. تابستان 30 عدد چادر دوختم. بعد اين الگو را به 15 نفر خياط آموزش دادم تا آن را اجرا كنند.
چادر فعلي مشكي است و ساق هايي براي
دست ها همرنگ مقنعه يا روسري طراحي شده كه به لحاظ رنگ هارموني به وجود آورد. دخترم وقتي روسري صورتي مي پوشد، ساق هاي صورتي را دست مي كند و وقتي روسري آبي، ساق هاي آبي، اين تنوع رنگي براي نوجوانان وجوانان جذابيت ايجاد مي كند. با اين همه كتمان نمي كند كه تنوع رنگي براي خود او هم جذابيت دارد. از طرح هاي آتي خود مي گويد، گو اينكه دلش نمي خواهد زودتر از موقع اين طرح ها لو رود. يراق هاي دور چادر و رنگ هاي متنوع چادر قرار است آن را به طرح هاي ايراني نزديكتر كند.
گليم هاي آويخته به ديوار خانه نيز نشان دهنده علاقه جنابي به طرح هاي سنتي ايراني است.



ماجراي نمايش چادر در نمايشگاه فاطمي هم حكايتي دارد. من اطلاع نداشتم. يكي از دوستان برايم غرفه اي در نمايشگاه فاطمي گرفت. من هم بعد از هماهنگي لازم چادر را براي نمايش به غرفه بردم. آنجا از دو، سه خياط دعوت كردم. خيلي ها مي آمدند نمايشگاه، از چادر خوششان مي آمد. ما به آنها چادري مي داديم و در عرض يك ساعت چادر آنها را تبديل به طرح جديد مي كرديم. در زمان نمايشگاه 43 عدد چادر را به طرح جديد تبديل كرديم. 
مشتري ها ايده دوخت چادر مشكي و سفيد نماز طرح جديد را به جنابي مي دهند و او 5/4 ميليون تومان صرف خريد پارچه چادر مي كند مي گويد:
من كه با توليدي سر و كار نداشتم. آنقدر بدقولي كردند كه چادر مشكي ها به نمايشگاه نرسيد و چادر سفيدها هم روز آخر رسيد. از آن تعداد فقط 20 تا فروخته شد و 25 تا هم دزديده شد. يك ضرر بزرگ كردم. جنابي مدت ها از اين نهاد به آن نهاد براي حمايت از طرحش رفته است. با اين حال حمايت و پذيرش طرح در ميان برگه هاي بوروكراسي اداري درجا مي زند.
زمان نمايشگاه يك آقاي پاسدار از طرح چادر جديد خيلي تعريف كرد و گفت اين چادر خيلي به درد خواهران سپاهي مي خورد، به خصوص هنگام اسلحه دست گرفتن. بعد از مدتي چادر را به سپاه بردم. همه خيلي خوششان آمد. اما اقدامي براي لباس فرم شدن اين چادر صورت نگرفت. در حاليكه اين چادر به خواهران پليس و سپاهي امكان مي دهد، به راحتي اسلحه دست بگيرند. كارت شناسايي را روي چادر نصب كنند و حتي قپه ها و درجه هايشان را روي شانه چادر بزنند. برخي از خانم ها به طرح اين چادر ايراد گرفته اند. اين را سخنان گله آميز جنابي مي گويد: خانم ها مي گويند، با اين چادر نمي شود، رو گرفت. بعد به چادر كه حالا خود آن را سر كرده اشاره مي كند و به تصوير تلويزيون روي شبكه معارف. اتفاقا برنامه اي با حضور چند خانم درباره معارف اسلامي اجرا مي شود. ببينيد، هيچ قسمت صورت من بيشتر از اين خانم ها كه همه حوزه اي و الگوي حجابند، معلوم نيست. حتي پارچه اي طراحي شده كه به يك سمت بالاي چادر وصل مي شود و مي توان با دكمه آن را به سمت ديگر صورت بست با اين حساب مي توان با جابه جا كردن اين پارچه صورت را بيشتر پوشاند. حتي مي توان با اين چادر پوشيه زد. آقايان، بيشتر از خانم ها از اين طرح استقبال كرده اند، چه به گفته جنابي در جامعه و ميهماني ها با وجود چادر طرح جديد، ديگر نگران پوشش ناقص خانم هايشان نيستند. جنابي پيشنهاد مي دهد، چادر جديد به عنوان لباس رسمي حج مورد استفاده قرار گيرد، تا كاروان حجاج ايراني هم مثل ديگر كشورها به لحاظ پوشش مرتب و منظم باشد.
بروشور اين طرح را مي آورد و نشان مي دهدو مي گويد:عكس هاي روي جلد، دخترم است و عكس هاي داخلي خودم. اين هم پسر 4 ساله ام است. اشاره به كودكي مي كند كه در يكي از عكس ها دست او را گرفته، پسر بزرگش هم از راه مي رسد و جنابي توضيح مي هد كه تمام طراحي ها و عكاس هاي بروشور كار پسربزرگم بوده است. خانوادگي كار را انجام داديم. درصفحه آخر نيز فتواي مراجع تقليد در مورد حجاب و چادر و اينكه آنان متفق القول چادر را حجاب برتر مي دانند. فاطمه جنابي هنوز سرمست طراحي چادر طرح جديد است. چادري كه همان گشادي و پوشش چادر ايراني رادارد با امكان استفاده راحت تر، اما نگران از اينكه اين طرح مثل بسياري از طرح ها در حد يك ايده بماند و هرگز نتواند جاي خود را در ميان مردم و نهادها باز كند.