ستون ما
تلنگر
پژمان راهبر
1( مثال دم دست، استخدام مديراني است كه المپيك پيشين را در سيدني برگزار كردند. آنها براي رويداد مشابهي كه قرار بود 4 سال بعد در كشوري ديگر برگزار شود، با حقوقي در شان يك مدير اجرايي درجه اول، در سطح جهان، به يونان رفتند و در كار خود به شدت موفق بودند. به نظر شما بهاي آبرويي كه يونان در المپيك به دست آورد چقدر بود؟ مثال دم دست ديگر اما استخدام مديري بود از همان كشور براي تدوين يك طرح ملي در ايران. او با حقوق بسيار بالا و امكانات غيرمعمول به ايران آمد و با جمعي از كارشناسان و با هزينه اي نزديك به يك ميليارد تومان محصولي ارايه داد كه كاملا رد شد. چيزي كه يك منتقد درباره اش نوشت، ضعيف تر از پايان نامه ليسانس يك دانشجوي باهوش متوسط.
2( چين كشور عجيبي است. كشوري با جمعيت يك ميليارد و خرده اي كه همين خرده اي ناقابل چند برابر شمار مردمان كشورهايي مثل ماست. تصور اينكه اين همه آدم با صلح و صفا كنار هم زندگي مي كنند، كمي عجيب است، اما به عقيده آنهايي كه به چين سفر كرده اند، اين همزيستي چيز شگفت انگيزي نيست. آنچه مايه تعجب است، روحيه چيني است. آنها آرام، مهربان و وظيفه شناسند. مردمي كه شايد برق چشمان و هوش ايرانيان را نداشته باشند، اما جهاني را تسخير كرده اند. خبر صعود چين تا پله دوم ورزشي جهان در المپيك خبر عجيبي نبود و احتمالا هيچكس از خبر برتري آنها و كنار زدن آمريكا در المپيك 2008 چين يكه نخواهد خورد.
3( اگر جمله مشهور طرفداران توسعه پايدار كه مي گويند توسعه فرايندي است كه در مغز انسان ها رخ مي دهد را بپذيريم، به نكات جالبي مي رسيم. براي تلطيف بحث مثال بعدي نيز ورزش است؛ عموما درخشش رشته هاي انفرادي در ايران وابسته به ظهور تك ستاره هاست، ضمن آنكه در ورزش هاي گروهي اصولا ما محلي از اعراب جهاني نداريم. اما اگر چند سال بگذرد و روزگار تك خالي(مثل رضازاده( در دامن ما نيندازد... حاصل را قبلا به چشم ديده ايم. تعميم اين بحث به مسايل مديريتي اجتماعي كاملا به جاست. اما با توجه به جميع جهات آن را برعهده خودتان مي گذاريم!
4( از آن روز كه كره كشوري در رديف ايران و شايد پايين تر بود، زمان زيادي نمي گذرد. مقاله اي كه در ايرانشهر خواهيد خواند، فريادي است از ته قلب يك ايراني كه پس از سفر به آسياي جنوب شرقي روزها به حركت شتابناك آنها كه مثل يك دونده سرعت به سمت هدف مي روند، فكر مي كرد. اين مقاله تلنگري است!
تلفن تحريريه ايرانشهر: 90-2059386
(داخلي508(
نمابر ايرانشهر: 2058811