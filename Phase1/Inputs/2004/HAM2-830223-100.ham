فاز اول پل تقاطع كردستان - رسالت افتتاح شد
گروه شهري: فاز اول پل تقاطع كردستان - رسالت با هزينه 7 ميليارد تومان افتتاح شد.
به گزارش خبرنگار ما اين پل موجب پيوستگي بزرگراه رسالت از سمت شرق به غرب و برعكس خواهد شد.
مهندس محمد علي آبادي معاون فني عمراني شهرداري تهران طي مصاحبه اي با خبرنگار ما گفت: اين پل برخوردار از ويژگي خاصي است كه عبارتست از يك پل اصلي و 6 پل بزرگ ديگر كه در واقع تعيين كننده جهت ترافيك هستند.
وي ادامه داد: همچنين با احداث يك پل ديگر بر روي خيابان 64 ارتباط خيابان سيدجمال الدين اسدآبادي را به سمت غرب برقرار و به دنبال آن ارتباط شرق و غرب بزرگراه كردستان برقرار خواهد شد.
علي آبادي گفت: در پل تقاطع كردستان - رسالت تمام جهات گردشي در نظر گرفته شده به طوري كه رانندگان خودروها هرلحظه كه بخواهند مي توانند در تمام جهات گردش كنند.
وي خبر داد: تا پايان امسال تونل رسالت حدفاصل ميدان آرژانتين تا پل كردستان افتتاح مي شود.
به گفته علي آبادي با افتتاح اين تونل شاهد كاهش 30 درصدي ترافيك در بزرگراه همت خواهيم بود كه در حال حاضر ترافيك شديدي دارد.
وي اعتبار در نظر گرفته شده براي احداث تونل رسالت را 30 ميليارد تومان اعلام كرد كه در حال حاضر كار به صورت سه شيفت و با حدود 300 نفر نيرو همراه با دهها دستگاه سنگين به سرعت و به طور فشرده در حال انجام است و ضلع شمالي آن نيز تقريباً آماده شده است.
علي آبادي اظهار اميدواري كرد عمليات احداث پل تقاطع كردستان - ملاصدرا نيز تا پايان شهريور ماه به پايان رسيده و مورد بهره برداري قرار گيرد.
وي خطاب به شهروندان گفت: از آنجايي كه بزرگراه همت به دليل نداشتن خروجي هميشه دچار تراكم است راه هايي را طراحي كرديم تا رانندگان بتوانند در هر نقطه اي كه بخواهند از بزرگراه خارج شوند كه يكي از اين راه ها خروجي همت به شيراز جنوبي و از آنجا به شيخ بهايي، كردستان، شهيد گمنام و جلال آل احمد است.
علي آبادي ادامه داد: همچنين تمامي كساني كه مي خواهند در جهت شمال به سمت اتوبان چمران، سئول، شيخ بهايي و كردستان شمالي بروند با احداث يك لوپ در تقاطع همت - كردستان بدون ورود به ميدان ونك، در طول همت از همين نقطه از اتوبان خارج مي شوند.وي زمان بهره برداري از لوپ تقاطع همت - كردستان را دو هفته آينده اعلام كرد.