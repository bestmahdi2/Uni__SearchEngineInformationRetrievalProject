ترانه هاي مردمي ايران همواره مردانه بوده است
«عليرضا ميرعلي  نقي » پژوهشگر فرهنگ  عامه  گفت : ترانه هاي  مردمي ايران  بنا بر سنت  و روحيه  فرهنگي  حاكم ، همواره  مذكر بوده  است .
اين  ترانه سرا بيش  از 90 درصد ترانه هاي  موجود در تاريخ  ترانه سرايي  را منطبق  با فرهنگ  مردانه  دانست  و تأكيد كرد: خوانش  گران  ترانه  سراي  زن  با وجود تعداد اندكشان ، از لحن  و بيان  مردانه  و گاه  «لمپني » استفاده  كرده اند.
به  گزارش  ايرنا، اين  پژوهشگر   افزود: در دوره هايي  از تاريخ ايران  با آن كه  به  ظاهر همه  نوع  آزادي  براي  بيان  منويات  زن  داده  شده  اما بيان  زنانه  همچنان  با سركوب  توام  است .
«چيزي  كه  همواره  وجود داشته  سركوب  ارتباط جنسي  و عاطفي  بين  زن  و مرد در ترانه هايي  است  كه  به صورت  تك  خواني  و ياهمخواني  زنان  و مردان  اجرا شده  است .گويي  يك  ساختار رفتاري  «سركوب » در درون  فرهنگ  ايران  همواره  وجود داشته كه  زياد ربطي  به  حكومت ها ندارد».
به  اعتقاد اين  پژوهشگر، سانسور اعمال  شده  از دهه  50 به  بعد در رابطه  با ترانه  و موسيقي ، باب  ساختن  ترانه هاي  مردمي  را در زمان  حاضر، مسدود و منحصر به  برنامه  صبح  جمعه  با راديو كرده  است ، برنامه اي  كه  بسيار مستعجل تر از ترانه هاي  دهه  40 «ايرج »، «احديه » و بسياري  ديگر است .
به  اعتقاد وي ، ترانه  و تصنيف  مردمي  تركيب  كلام  و موسيقي  است  به  نحوي كه  با وزن  مشترك ، بيان  يك  مفهوم  خاص  كند.
«ترانه  و تصنيف  مردمي  را اگر هنر جدي  و انديشمند فرهنگي  بدانيم  و اگر از اين  منظر بررسي  كنيم  به  بن  بست  مي رسيم ، زيرا ترانه  و تصنيف  گونه اي  ادبي و موسيقيايي  است  كه  براي  سرگرمي  مردم  و بيان  انتقادات  ساده  اجتماعي  به  مردمي ترين  شكل  ممكن  به  كار مي رود».
وي  با اشاره  به  تاريخ  ترانه سرايي  در ايران  گفت : نخستين  نمونه هاي  ترانه در رابطه  با زندگي  روزمره  بوده  به  طوري  كه  در سال هاي  1302 تا 1320 هجري شامل  ترانه هايي  سفارشي  مانند «سرود راه آهن »، ترانه هاي  فكاهي  كه  در ارتباط با ورود عنصرهاي  زندگي  مردم پايتخت  «تهران » تا اوايل  دهه  20 سروده  شده  است .
« موضوع  برخي  از ترانه ها، ناهنجاري هاي  رفتاري ، الكل  و مواد مخدر بوده  و شماري  از آن نيز به  شغل هاي  خرده پا و فراموش  شده ، اشاره  داشت  كه  از ترانه  «خروس  قندي »ساخته « جواد بديع زاده » در شهريور 1320 كه  مردمي ترين  و معروفترين  ترانه  است ، از آن جمله  است .»
وي  ترانه هاي  «پرويز خطيبي » و پرده  خواني  «گل  پري  جون » ساخته  و پرداخته «عزت الله  انتظامي » و ترانه هاي  « حميد قنبري » و «عبدالله  همايون » را جزو بهترين  ترانه هاي  ماندگار دانست .
سومين  جشنواره  تابستانه  «پلي  تكنيك » سوم  مرداد ماه  در دانشگاه  صنعتي  اميركبير آغاز شد و تا 30 مرداد ماه  ادامه  دارد.