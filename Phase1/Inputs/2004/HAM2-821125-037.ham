اكران نوروزي سينماها مشخص شد
فيلم هاي  سينمايي  «بوتيك »، «مارمولك »، «ملاقات  با طوطي » و «كما» از اول  فروردين  ماه سال  آينده  در سينماهاي  تهران  به  نمايش  درمي آيد.
«وحيد مجتهدي » عضو شوراي  صنفي  نمايش  به  خبرنگار گروه  فرهنگي  ايرنا گفت : اين  چهار فيلم  در سال  آينده  بصورت  آزاد اكران  مي شود به  اين  معني  كه  مدت  اكران  فيلم ها بستگي  به  توافق  سينمادار و تهيه كننده  دارد.فيلم  «مارمولك » آخرين  ساخته  «كمال  تبريزي » فيلم  برگزيده  تماشاگران  جشنواره  فيلم  فجر، داستان  دزدي  را به  تصوير مي كشد كه  براي  فرار از زندان  لباس  روحاني  به  تن  مي كند.اين  فيلم  علاوه  بر جايزه  تماشاگران  جشنواره ، سيمرغ  بلورين  بهترين  فيلمنامه  را دريافت  كرد و« پرويز پرستويي  » بازيگر آن نيز جايزه  ويژه هيات  داوران  را به  خود اختصاص  داد.
فيلم  «بوتيك » ديگر فيلم  اكران  نوروزي  سال  82، موفق  به  دريافت  سيمرغ  بلورين  بهترين  فيلم  از جشنواره  فيلم  فجر شده  است .
همچنين  فيلم  «ملاقات  با طوطي » ساخته  «عليرضا داودنژاد» ديگر فيلم  اكران نوروزي  سال  آينده ، در بخش  «ميهمان » جشنواره  فيلم  فجر حضور داشت .