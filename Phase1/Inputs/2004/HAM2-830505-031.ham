هوا
مثل هر روز
از تاكسي پياده مي شويد. زير پايتان احساس مي كنيد كه كمي نرمتر شده، شايد آسفالت ها را تازه ريخته اند اما نه، اين گرماي هواست كه آسفالت هاي خيابان را نرم كرده.
فكر مي كنيد كه اي كاش امروز كت تان را همراه خود نمي آورديد! به هر صورت كه دردست تان مي  گيريد احساس گرما مي كنيد. زياد به خودتان فشار نياوريد و سعي نكنيد تا بتوانيد ازدست اين گرما فرار كنيد. هر كاري كنيد اين گرماي 38-37 درجه اي همراه شماست. تابستان امسال با وجود اينكه از ابتدا تا به امروز كه 36 روز از آن مي گذرد فراز و نشيب زيادي داشته و آن تابستاني نبوده كه ما هر سال شاهد آن بوديم، اما اين روزها خيز بلندي برداشته تا در چهلمين روز از تابستان از خجالت ما در بيايد و به اوج گرماي خود برسد.
تا شب صبر كنيد، كمي هوا خنك تر خواهد شد و تحملش براي ما راحت تر. خدا را چه ديديد شايد امشب چند لكه ابر هم در آسمان ديديد، شايد بادي، حتي شايد چند قطره باران. ولي كمي بعيد به نظر مي رسد.
به هر حال اگر مي خواهيد دماي هواي امشب تهران را بدانيد با 11 درجه اختلاف نسبت به ظهر امروز حول و حوش 26 و 27 است.