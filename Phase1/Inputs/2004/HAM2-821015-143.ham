خبر ها و نگاهها
نيستلروي قراردادش را با منچستر تمديد مي كند
معراج مژده- «رود فان  نيستلروي» مهاجم  هلندي  باشگاه  فوتبال  منچستريونايتد انگليس اعلام  كرد به زودي  قرارداد جديد خود را با اين  باشگاه  امضا خواهد كرد.
نيستلروي  27 ساله  در گفت وگو با يك شبكه تلويزيوني اظهار داشت : گمان  نمي كنم  مشكلي  در مورد تمديد قراردادم بوجود آيد چون  مذاكرات  رو به  اتمام  است .
وي  تأكيد كرد: من  مي خواهم  براي  مدتي  طولاني  در تيم  منچستر بازي  كنم  به همين  دليل  خوشحالم  كه  گفت وگو براي  امضاي  قرارداد تازه ام  روند مثبتي  راطي  مي كند.
او معتقد است : «عضو بودن  در تيمي كه  اسامي بازيكنان  و شخصيت هاي  بزرگي را در خود جاي  داده  است  افتخار مهمي است . من  فقط مي خواهم  با تمام  توان در خدمت  اين  تيم  باشم .»
نيستلروي  از سال  2001 كه  به  اولدترافورد منتقل  شد، در 125 بازي  براي تيم  منچستر 97 گل  به  ثمر رسانده  است .
گفته  مي شود «سر آلكس  فرگوسن» سرمربي  منچستر درصدد خريد يك  مهاجم  جديداست  تا نيستلروي  را بهتر حمايت  كند و از سوي  ديگر با آمادگي  بالاي  خود بتواند شانس  تيم  منچستر براي  قهرماني  در مسابقات  قهرماني  باشگاههاي اروپا را افزايش  دهد.
تيم  تحت  رهبري  فرگوسن  در پايان  نيم  فصل  نخست  رقابت هاي  فوتبال  قهرماني باشگاه هاي  برتر انگليس  با يك  امتياز اختلاف  نسبت  به  رقيب  قدرتمند خود آرسنال  درصدر جدول  قرار دارد و در تلاش  است  تا نهمين  قهرماني  در ليگ  برترطي  12 فصل  گذشته  را جشن  بگيرد.