امروز
عادت عجيب
عادت كرده بوديم كه به خاطر ماه رمضان نكاتي را رعايت كنيم. يكي از آنها سيگار كشيدن بود كه در رمضان با قاعده خاصي برگزار مي شد. تا هنگام افطار كه سيگار كشيدن ممنوع بود و بعد از آن  هم ميل به سيگار كشيدن خيلي سريع از بين  مي رفت. رمضان باعث شده بود كه اشتياق كبريت و توتون سكته كند و اين البته براي ما سيگاري ها خوب و بد داشت. بد به خاطر اينكه يك عادت هميشگي ترك شده بود و زماني  كه بسته سيگار و كبريت را در جيب لمس مي كردي بايد در ذهن يك نه بزرگ مي كاشتي و خوب از اين بابت كه يك عادت به زعم ديگران بد را ترك شده ديديم. سيگار كشيدن از آن كارهايي است كه حرف و حديث حواشي اش بسيار است. دشمن جان و عامل سرطان و مرگ و عمل ناشايست همانقدر طرفدار دارد كه كام گرفتن و پك زدن و نيكوتين به خون ريختن. بحث بر سيگار كشيدن نيست. اگر شما هم جزو افرادي بوديد كه سيگار كشيدنتان در ماه رمضان كم شده بود به اين قاعده ادامه دهيد. شما كه مثل ما از پس ترك كردن آن بر نمي آييد يا نمي خواهيد آن را ترك كنيد به اين بهانه تعداد سيگار كمتري دود كنيد، همين. فقط قول بدهيد كه بعد از خواندن اين ستون بسته سيگار را در جيبتان پيدا كنيد.