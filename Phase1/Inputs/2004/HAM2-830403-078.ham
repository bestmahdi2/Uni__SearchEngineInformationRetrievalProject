مصوبات شوراي شهر تهران
شوراي اسلامي شهر تهران در هفتاد و ششمين جلسه علني خود لايحه مجوز گسترش محدوده طرح ترافيك در تهران را تصويب كرد.
در ماده واحده اين مصوبه به شهرداري اجازه داده شده است كه نسبت به گسترش محدوه طرح ترافيك از شمال تا بزرگراه رسالت، از غرب تا بزرگراه هاي شهيد چمران و نواب صفوي و از جنوب غربي تا خيابان هلال احمر اقدام كند.
در تبصره يك نيز آمده است: تا زمان افتتاح تونل بزرگراه رسالت محدوده طرح ترافيك محور شمالي خيابان شهيد آيت الله بهشتي، بزرگراه هاي شهيد گمنام و جلال آل احمد خواهد بود.
براساس تبصره 2، شهرداري موظف است تمهيدات لازم را به منظور سهولت تردد ساكنين قسمت هاي اضافه شده به طرح را فراهم سازد.
همچنين به موجب تبصره 3 اين مصوبه، شهرداري موظف است ضمن ارايه برنامه زمان بندي شده به كميسيون تلفيق شوراي شهر، با هماهنگي لازم با شوراي عالي ترافيك و ديگر مراجع ذي ربط و همچنين تامين امكانات ضروري جهت اجراي مطلوب طرح اقدام كند.
در تبصره چهار اين مصوبه نيز آمده است كه شهرداري موظف است نسبت به اطلاع رساني همگاني و آگاهي شهروندان محترم قبل از اجراي طرح اقدام كند.
براساس تبصره پنج هزينه هاي اجرايي اين طرح از محل درآمد حاصل از رديف شماره يك بودجه سازمان حمل و نقل ترافيك(درآمد حاصل از صدور كارت تردد)قابل پرداخت خواهد بود.