خدمات
نگاه به بم در سوئيس
ايرنا - نمايشگاه عكسي با عنوان بم قبل و بعد از زلزله روز دوشنبه در شهر لوكول استان نوشاتل سوئيس افتتاح شد.
در آئين افتتاح اين نمايشگاه تعدادي از مقام هاي محلي، شهروندان سوئيسي، نماينده سفارت ايران در برن و نماينده پزشكان بدون مرز در سوئيس شركت داشتند.
منصور اميني برگزار كننده اين نمايشگاه در سخناني ابراز اميدواري كرد، با برپايي اين نمايشگاه زمينه استمرار كمك هاي مردم سوئيس به زلزله زدگان بم فراهم شود. اين در شرايطي است كه شهروندان سوئيس تاكنون بيش از 10 ميليون فرانك سوئيس به بازسازي بم كمك كرده اند.
عكس هاي اين نمايشگاه تفاوت هاي بم قبل و بعد از زلزله را براي بينندگان به نمايش گذاشته است.
اين نمايشگاه قرار است به مدت 3 ماه در محل بنياد اقامتگاه سوئيس در شهر لوكول اين كشور در مرز با فرانسه داير باشد.
اي كاش در اين نمايشگاه از عكاسان مطبوعاتي بيشتر تقدير شود. بچه هايي كه در كنار خبرنگارها به پوشش همه جانبه فاجعه بم پرداختند و خيلي از آنها نه اسم و نشاني داشتند و نه دنبال كسب نام ونشان. در ضمن جاي تعجب دارد كه چطور كشورهاي خارجي براي عكس هاي اين منطقه سر و دست مي شكنند ولي ما خودمان ارزش كمي براي آن قائليم. به نظر شما جاي تعجب ندارد؟