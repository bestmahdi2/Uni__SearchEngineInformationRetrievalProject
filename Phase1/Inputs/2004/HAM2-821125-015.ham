گشتي در سايت ها
http://www.juj.ac.jp
فرنوش مرتضوي
در سايت دانشگاه بين المللي ژاپن iuj مي توانيد از قسمتهاي خدمات دانشجويي، كتابخانه، برنامه آموزش زبان انگليسي استفاده كنيد. به علاوه، آخرين اخبار مربوط به دانشگاه iuj و ساير دانشگاه هاي ژاپن در صفحه اصلي سايت قرار دارد. همچنين در قسمت گردش مجازي مي توانيد از بخش هاي مختلف دانشگاه بازديد كنيد.
http://www.korea.ac.kr/eng/main/~htm
دانشگاه كره در سال 1905 شامل دو دانشكده حقوق و بازرگاني تاسيس و اكنون پس از گذشت نزديك به صد سال اين دانشگاه با دارابودن 14 دانشكده در سه فضاي دانشگاهي در دو شهر بزرگ كره، به يكي از بزرگترين و معتبرترين موسسات آموزش عالي خصوصي در اين كشور بدل شده است.
در سايت دانشگاه كره بخش برنامه هاي بين المللي دانشگاه و بخش مطالعات و تحقيقات در اختيار افراد مراجعه كننده قرار دارد. در بخش اطلاعات دانشجويان بين المللي مي توانيد از نحوه پذيرش دانشجو، نحوه دريافت ويزا، نرخ شهريه و ساير موارد مورد نياز مطلع شويد.
http://www.duke.edu
در سايت اين كتابخانه ژاپني مي توانيد در قسمت ابزار تحقيقات از مقالات و اطلاعات، نشريات الكترونيكي، كتابهاي تمام متن الكترونيكي و راهنماهاي پژوهش استفاده كنيد. در بخش ديگر اين سايت خدمات كتابخانه اي به افراد ارائه مي شود.
http://.hom.ust.hk/~sanet/apssa.htm
انجمن خدمات دانشجويي آسيا و اقيانوسيه apssa در سال 1988 با هدف افزايش رفاه دانشجويان و نقش آنها در اعتلاي آموزش عالي در منطقه و ايجاد رابطه ميان اعضا تاسيس شد. در اين صفحه مي توانيد از نحوه عضوگيري به دو صورت موسسه اي و انفرادي و فوايد عضويت در انجمن آگاه شويد.
http:/www/asialink.unimelb.edu.au
اين بخش يكي از بخش هاي غيردانشگاهي دانشگاه ملبورن استرالياست كه در سال 1992 با هدف ارتقاي سطح اطلاع عموم از فرهنگ ها و ملل آسيايي تاسيس شد. اين سايت در سه بخش هنر، برنامه هاي عمومي و برنامه هاي آموزشي، امكانات و اطلاعات خوبي را درباره كشورهاي آسيايي در دسترس بازديدكنندگان قرار مي دهد.
http://www.h-net.msu.edu/%7easia
h-asia يكي از اعضاي شبكه online علوم اجتماعي و انساني h-net است. از اهداف اوليه اين سايت تسهيل روابط علمي و تحقيقي، امكان بحث پيرامون موضوعات مختلف و معرفي مقالات، كتب، روش ها و ايده هاي نو است.
در صفحه اصلي سايت امكان دسترسي به منابع، بخش پيام هاي اعضا و همچنين پيوند اعضاي ديگر شبكه h-net فراهم است. به علاوه، هر هفته يك نقد كتاب در صفحه اصلي در اختيار علاقه مندان قرار دارد.