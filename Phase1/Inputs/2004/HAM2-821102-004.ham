دانش غبارروبي
ظرف ها را بدون شكستن تميز كنيم
اشكان نعمت پور
به طور معمول، كارهاي مربوط به آشپزخانه بيشترين وقت خانم خانه دار را معطوف خود مي كند. شستشوي كابينت ها، ديوارها، يخچال و تميز كردنشان و البته تميز نگاهداشتن شان در فواصل زماني ميان هر شستشو كه غالبا مدت مديدي را به خود اختصاص مي دهد، آنان را در مواجهه با گردگيري و تميزكردن وسائل آشپزخانه و از همه مهم تر، ظروف آن، دچار دردسر كرده. چگونگي شستن ظرف ها به بهترين وجه دغدغه اي است كه ممكن است ذهن بسياري از افراد را به خود مشغول دارد. اما براي صرف كمترين هزينه و رسيدن به بهترين نتيجه، كافي است از برخي تدابير خاص استفاده كنيد.
ابتدا هيچ واهمه اي به خود راه ندهيد، اعصاب تان را كنترل كنيد و نفس عميقي بكشيد چون شكستن ظرف ها بيشتر برايتان ناراحت كننده خواهد بود. بعد ظرف هاي چيني را براي پاك كردن انتخاب كنيد. نحوه تعامل با آنان چندان دشوار نيست.
ظروف چيني كه از خاك رس پرداخته مي شوند، به ظاهر بسيار مستحكم به نظر مي رسند اما به سادگي و در قبال ضربه اي آرام، درهم مي شكنند. بنابراين بايد به هنگام شستشويشان دقت زيادي كرد. از سوي ديگر خيلي ها ظروف خود را با ماشين ظرفشويي مي شويند كه اين عمل در قبال چيني هايي كه با دست بر آنان نگار حك شده و تزئينات فلزي روي آنها چسبيده و نيز در مورد ظروف تجملي و آنتيك چندان عقلايي نيست. آب داغ و شوينده قوي سبب مي شود نقش هاي آنان به تدريج محو شوند و ارزش خود را از دست بدهند.
بنابراين بهتر است اين ظروف را با دست بشوييد و اگر اين كار برايتان دشوار است يكي از ظرف ها را هرروز، براي چند هفته با ماشين بشوييد؛ سپس آن را با باقي ظروف مقايسه كنيد، اگر تغييري در ظاهرش ايجاد نشده بود با خيال راحت از ماشين ظرفشويي استفاده كنيد.
گاهي اوقات ممكن است پس از شستشو متوجه شويد لكي تيره بر سطح ظرف چيني يا ديگر بشقاب هاي سفيد نشسته، اين به سبب تماس آلومينيوم با ظرف حين شستن است؛ براي اجتناب از بروز مشكلي مشابه، ماشين ظرفشويي را بايد آن قدر پر كنيد كه ميله هاي آلومينيومي با چيني تماس پيدا نكنند. براي برطرف كردن اين دست لك ها مي توانيد از پودرهاي ساينده و ابري پلا ستيكي استفاده كنيد. ولي براي هيچ منظور ديگري از اين قبيل پودرها براي شستشوي ظرف هاي چيني استفاده نكنيد.
از ديگر ظروفي كه استفاده گسترده اي در خانواده دارند و نگهداري بهينه آنها براي پايداري بيشترشان و در نتيجه كاهش مخارج خانواده، اهميت مي يابد وسائل پلاستيكي است كه غالبا در شكل ظروف ملا ميني نمود پيدا مي كنند.
هيچگاه نبايد اين دست ظروف را كه معمولا  از مقاومت زيادي برخوردارند در مايكروفر قرار دهيد. چون ممكن است حرارت زياد از حد باعث نرم شدن و شكستن شان شود.علاوه بر اين به هنگام شستن آنها بايد از مايع ظرفشويي يا دستشويي بهره برد و هرگز از پودرهاي شستشو - كه ممكن است به سطوح اين دست وسائل آسيب برسانند- استفاده نكرد.
تمام اين تدابير شيوه اي براي دوام بيشتر وسائل شما و گريز از پرداخت هزينه هاي زائد براي تهيه دوباره شان هستند.