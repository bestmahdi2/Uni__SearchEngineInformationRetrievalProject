ايدز دست بردار نيست
خبر چندان خوبي نيست. شايد برخي هم نگفتنش را ترجيح دهند. اما بعضي از خبرهاي تلخ را براي هوشياري هم كه شده بايد گفت. دكتر سعيد صفاتيان مدير كل درمان و بازتواني ستاد مبارزه بامواد مخدر گفته از سال 65 تا 83، بروز ايدز در ايران 284 برابر شده و 61 درصد از 758 قرباني ايدز در ابتداي سال جاري معتاد بوده اند. به گفته وي 3/43 درصد مبتلايان در گروه سني 24 تا 34 سالگي هستند. 6 هزار و 746 نفر آلوده به ويروس ايدز و 204 نفر تا ابتداي امسال مبتلا به ايدز بوده اند. وي افزود: به تازگي 5 ميليون نفر در جهان مبتلا به ايدز شده اند كه 3/4ميليون نفر آنها بالغ و 700 هزار نفر زير 15 سال هستند. صفاتيان همچنين از آلوده شدن روزانه 14 هزار نفر به ايدز در جهان گفت. تاكنون 3 ميليون نفر در دنيا قرباني ايدز شده اند كه 5/2 ميليون نفر آنها بالغ و 500 هزار نفر زير 15 سال بوده اند. مدير كل درمان و بازتواني ستادمبارزه با مواد مخدر هزينه ماهانه بيماري ايدز را 150 تا 200 هزار و هزينه سالانه مراقبت از مبتلايان را 50 هزار تومان بيان كرد.