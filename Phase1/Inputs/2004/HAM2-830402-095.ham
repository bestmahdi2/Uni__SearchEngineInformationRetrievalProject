خبرها و نگاه ها
مارسل  دزايي  خواستار حضور در تيم  المپيك  مارسي  است
معراج مژده- «مارسل  دزايي » سرگروه  تيم  ملي  فوتبال  فرانسه  و باشگاه  چلسي  انگليس تمايل  خود را براي  بازگشت  به  باشگاه  سابق  خود، المپيك  مارسي  در دسته  اول  باشگاههاي  فرانسه  اعلام  كرد.
«پاپ  ديوف » مدير سابق  برنامه ريزي  «مارسل  دزايي » كه  هم اكنون  مدير ورزشي تيم  المپيك  مارسي  است  با اعلام  اين  خبر افزود: باشگاه  المپيك  مارسي  امكان  به  خدمت  گرفتن  «مارسل  دزايي» را بررسي  مي كند. وي  گفت : «مارسل » خود شخصا موضوع  بازگشت  به  باشگاه  مارسي  را مطرح  كرده  است  با اين  همه  ما با توجه  به  وضعيت  فعلي  وي  در اين  خصوص  تصميم  خواهيم گرفت .مدير ورزشي  تيم  المپيك  مارسي  افزود: مشكل  اصلي  براي  انتقال  سرگروه  تيم ملي  فوتبال  فرانسه  از باشگاه  چلسي  به  المپيك  مارسي  پرداخت  حقوق  سنگين  وي خواهد بود.
در زمان  حاضر «مارسل  دزايي» يكسال  ديگر با باشگاه  انگليسي  چلسي  قرارداد دارد و حقوق  دريافتي  وي  در اين  باشگاه  نيز رقم  سنگين  و قابل  ملاحظه اي  است .
روزنامه  پاريزين  چاپ  پاريس  با اشاره  به  طرح بازگشت  «دزايي» به  باشگاه  المپيك  مارسي  نوشت : «كريستف  بوشه » مدير باشگاه المپيك  مارسي  به  دليل  حقوق  سنگين  پرداختي  به  «دزايي» در باشگاه  چلسي  و احتمال  درخواست  چنين  مبلغي  از سوي  وي  براي  حضور در تيم  مارسي  علاقه  چنداني براي  انتقال  وي  به  باشگاه  خود ندارد.با اين  حال  به  نوشته  پاريزين  «كريستف  بوشه» هم  اكنون  در پرتغال  بسر مي برد و در زمان  اقامت  خود در اين  كشور با سرگروه  تيم  ملي  فوتبال  فرانسه در اين  خصوص  گفت وگو خواهد كرد.
«كريستف  بوشه » همچنين  مايل  است  با «ليزارازو» دفاع  چپ  تيم  ملي  فوتبال فرانسه  در مورد احتمال  حضور وي  در تيم  المپيك  مارسي  گفت وگو كند.
«مارسل  دزايي» كه  در سن  35 سالگي  به  سر مي برد به  دليل  فاصله  گرفتن تدريجي  از روزهاي  اوج  خود در شرف  از دست  دادن  موقعيت  كليدي  و اصلي  خود در تيم  ملي  فوتبال  فرانسه  و باشگاه  چلسي  انگليس  است .
وي  پيش  از اين  در سالهاي  1993- 1992 در باشگاه  المپيك  مارسي  حضوري  موفق داشت  و با اين  تيم  به  مقام  قهرماني  باشگاههاي  اروپا رسيد.
10 داور فوتبال  آفريقاي  جنوبي  به  جرم  فساد و تباني  بازداشت  شدند
پليس آفريقاي  جنوبي  در تحقيقي  گسترده  از اوضاع  فوتبال  كشور و كـــشف شبكه هاي  فساد در اين  بخش ، ده  داور را به  اتهام  فساد مالي  و تباني  بازداشت كرد.
اين  ده  داور كه  در مسابقات باشگاه هاي  دسته  اول  قضاوت  كرده اند، در شهرهاي  ژوهانسبورگ، دوربان  وكيمبرلي  و نلزپرويت  دستگير شده اند.
در ميان  دستگيرشدگان  روساي  برخي  از باشگاهها هم  ديده  مي شوند. متهمان  پرونده    به  جرم  فساد مالي  و كلاهبرداري  به  دادگاه احضار شده  اند.
پليس  اعلام  كرده  است  كه  دامنه  تحقيقاتش  را در همه  شهرهاي  كشور گسترش خواهد داد و احتمال  اينكه  افراد بيشتري  مورد بازجويي  و بازداشت  شوند، وجود دارد. پليس  اعلام  كرد به زودي آخرين  آمار و اطلاعات  راجع  به  تحقيقات پليس  منتشر خواهد شد.
پليس  آفريقاي  جنوبي  به  درخواست  فدراسيون  فوتبال  از دو ماه  پيش  كار تحقيق  از اوضاع  جاري  فوتبال  كشور را آغاز كرد. از مدتها قبل  وجود فساد در سطح  كلي  فوتبال  و تطميع  داوران  در فوتبال  افريقاي  جنوبي  احساس  مي شد. اين  مسئله  به  خصوص  در مسابقات  باشگاههاي  دسته  اول  و مسابقات  ليگ  برتر كه همه  ساله  حجم  انبوهي  پول  معادل  15 ميليون  دلار در آن  رد و بدل  مي شود، بيش  از ساير بخشهاي  فوتبال  ديده  شده  است .
آفريقاي  جنوبي  براي  ميزباني  مسابقات  فوتبال  جام  جهاني  سال  2010 انتخاب شده  و با اين  دورنما، تشكيلات  فوتبال  كشور بر آن  شده  است  تا به  اصلاح ساختار فوتبال  كشور و رفع  و رجوع  مشكلات  و معضلات  موجود در آن  بپردازد.
ايتاليا به  محروميت  «توتي» اعتراض  نمي كند
فدراسيون  فوتبال  ايتاليا، باشگاه  «آ. اس . رم» و «فرانچسكو توتي» نسبت به  محروميت  اين  بازيكن  ملي پوش  از سه  ديدار جام  يورو 2004 به علت  ارتكاب رفتار غيرورزشي  در ديدار مقابل  تيم  دانمارك  اعتراضي  ندارند.
توتي  بعد از چند بار درگيري  با «كريستين  پولسن »، به چهره  وي  آب  دهان  انداخت  كه  اين  اقدام  از چشم  داور و دوربينها پنهان  ماند ولي  يك  شركت  دانماركي  كه  به صورت  اختصاصي  تمامي  حركات  توتي  را فيلمبرداري مي كرد اين  صحنه  را ثبت  و در اختيار يوفا قرار داد.فدراسيون  فوتبال  ايتاليا در اطلاعيه  رسمي  روز جمعه  خود آورده  است : توتي ، فدراسيون  و باشگاه  رم  توافق  كردند هيچ  اعتراضي  نسبت  به  راي  كميسيون  انضباطي  يوفا نداشته  باشند و آن  را پذيرفته اند. در اين  اطلاعيه  آمده  است : همچنين  يوفا اين  موضوع  را پذيرفته  كه  اقدام  توتي  بر اثر تحريك  قبلي  انجام  گرفته  و اكنون  نيز پوزش  خواسته  است .