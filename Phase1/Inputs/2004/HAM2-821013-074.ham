تسهيلات براي دانش آموزان و دانشجويان بم
معاون  پشتيباني  وزارت  آموزش  وپرورش  گفت  كه  دانش آموزان  داراي  سرپرست  شهرستان  زلزله  زده  بم  كه  براي  درمان  به  شهرهاي  ديــگر انتـــقال  يافته اند، مي توانند بدون  ارايه  هرگونه  مدرك  تحصيلي  در مدارس  ثبت  نام  كنند.شهاب الدين  غندالي  به  ايرنا گفت : براساس  بخشنامه  اين  وزارتخانه ، سازمان هاي  آموزش  و پرورش  موظف  شدند كه  دانش آموزان  بدون  سرپرست  زلزله  بم  را هم  براي  ثبت  نام  سريعا به  مدارس  شبانه روزي  معرفي  كنند.غندالي  گفت  كه  تعيين  پايه هاي  تحصيلي  دانش آموزان  ياد شده  پس  ازاستخراج  از اطلاعات  كامپيوتري  آموزش  و پرورش  در مدارس  اعمال  خواهد شد.
وي  در پاسخ  به  پرسشي  درباره  زمان  شروع  كلاس هاي  دانش آموزان  زلزله زده  بم  گفت  كه  دانش آموزان  بي سرپرست  پس  از بهبودي  سريعا به  مدارس  شبانه روزي  معرفي  مي شوند و به  ادامه  تحصيل  مي پردازند.
رئيس  دانشگاه  آزاد اسلامي  ضمن  تشريح  تسهيلات  در نظرگرفته  شده  براي  دانشجويان  زلزله  زده  گفت : دانشجوياني  كه  در بم  مستقر بودند مي توانند در هر شهري  كه  مايل  باشند، امتحان  اين  ترم  را برگزار كنند.
دانشگاه  پيام  نور روزپنجشنبه  در اطلاعيه اي  اعلام  كرد كه  دانشجويان  مركز بم  مجاز هستند به  جاي  شركت  در آزمون  پايان  نيمسال  پاييز 82 درآزمون  پايان  نيمسال  بهار 83 شركت  كنند.براساس  اين  اطلاعيه ، دانشجويان  ياد شده  در صورت  تمايل  مي توانند از13 تا 21 ديماه  با اخذ معرفي نامه  از مسئولان  مركز بم  مستقر در مركز كرمان  و يا مستقر در محل  پيش بيني  شده  در شهر بم ، در آزمون  يك  يا چند يا تمامي دروس  انتخابي  خود در مركز كرمان  يا ساير مراكز منطقه  چهاردانشگاه  پيام نور شركت  كنند.
گفتني است استاندار كرمان خبر كشته شدن 400 دانشجو در زلزله بم را تكذيب كرده است. وي گفت: تعداد دانشجويان كشته شده 103 نفر است.