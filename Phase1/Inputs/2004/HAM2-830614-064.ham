رئيس شوراي شهر بم در واكنش به برگزاري «جشن زندگي در بم»:
مردم بم نمي توانند با شكم گرسنه و زير چادر زندگي را جشن بگيرند
رئيس شوراي شهر بم با تا كيد بر نارضايتي مردم از عدم رفع مشكلات معيشتي، مسكن و اشتغال زلزله زدگان در آستانه فرارسيدن سالروز وقوع زلزله بم، تصريح  كرد: شكمي  كه گرسنه است با عطر زدن به آن پر نمي شود و همچنين براي مردم مسكن مهمتر از برگزاري جشن است.
د كتر عباس اسماعيلي با بيان اين مطلب به خبرگزاري مهر، ضمن تا كيد بر نارضايتي مردم، فرماندار، اعضاي شوراي شهر و ديگر مسئولان شهرستان بم از برگزاري جشن زندگي براي زلزله زدگان، اظهار داشت: هنوز در بم 4هزار خانوار اسكان موقت داده نشدند و در چادرها سرگردان هستند.
وي اضافه  كرد: افرادي هم  كه در خانه و يا باغ ها سكونت دارند از سرويس هاي بهداشتي محروم هستند و همچنين با گذشت بيش از هشت ماه از زمين لرزه بم، زلزله زدگان فقط دو بار  كمك هزينه معيشتي به ميزان 40 تا 50 هزار تومان دريافت  كردند و تقريبا اغلب آنها با توجه به از بين رفتن محصولات  كشاورزي شان مشكل معيشتي دارند.
رئيس شوراي شهر بم با اشاره به نبود مديريت واحد براي صرف مبالغ پيش بيني شده و سازندگي شهر بم، خاطر نشان  كرد: از زمان وقوع زمين لرزه تا  كنون هيچ اقدام چشمگيري در شهرسازي يا آموزش و پرورش نشده و به طور مثال اگر مدارس در فرصت  كوتاهي  كه تا مهر ماه مانده است احداث نشود، اغلب مردم سرگردان و نااميد از بم  كوچ خواهند  كرد.
وي تصريح  كرد: براي مردم بم  كه مشكل معيشتي، مسكن و غيره دارند زجر آور است شكم شان گرسنه باشد و به آنها عطر و اد كلن بزنند.
اسماعيلي گفت: بازسازي بم به گفته رئيس مجمع تشخيص مصلحت نظام آبروي نظام است ولي شاهديم  كه به سالگرد زمين لرزه نزديك شده و هنوز هيچ اقدام مثبتي در اين خصوص صورت نگرفته است.
وي ساخت منازل زلزله زده گان را مهمترين خواسته مردم بم برشمرد و اضافه  كرد: هنوز مردم بم از امنيت لازم برخوردار نيستند و اموال آنها توسط افراد غير بومي غارت مي شود، لذا در چنين شرايطي برگزاري جشن زندگي روحيه مردم را بدتر مي  كند.
رئيس شوراي شهر افزود: نمي دانم چه دستي در  كار است  كه بسياري از  كمك هاي مردمي و تشكل هاي غير دولتي را به اردوگاههاي افراد غير بومي و مناطق غير زلزله زده هدايت مي  كند و از ورود اين  كمك ها به داخل شهر جلوگيري مي  كند.
وي مخالفت فرماندار بم با برگزاري جشن زندگي را از زبان مردم بم دانست و تصريح  كرد: مردم از برگزاري اين جشن زماني استقبال خواهند  كرد  كه مشكل مسكن، معيشت، اشتغال و اسكان آنها برطرف شده باشد لذا چند ماه باقيمانده تا سالگرد اين زمين لرزه فرصت خوبي براي انجام اين اقدامات و درنهايت برگزاري جشن زندگي مي باشد.