پيش بيني سازمان مديريت و برنامه ريزي:
نرخ بيكاري در پايان سال 3/12 درصد
گروه ا قتصادي: سازمان مديريت و برنامه ريزي پيش بيني كرد كه نرخ بيكاري كشور در پايان سال جاري به 3/12 درصد خواهد رسيد.
به گزارش خبرنگار ما در پيش بيني هاي سازمان مديريت و برنامه ريزي آمده است: يكي از مهمترين متغيرهاي بازار كار نرخ بيكاري است كه حاصل برآيند عرضه و تقاضاي نيروي كار است. عملكرد اقتصاد ايران نشان مي دهد كه نرخ بيكاري از 9/8 درصد در سال 1375 به 6/14 درصد در سال،1380 افزايش يافته است.در ا ين گزارش ذكر شده است: اين در حالي اتفاق افتاده كه در اين دوره، متوسط رشد سالانه جمعيت فعال 9/3 درصد و جمعيت شاغل 6/2 درصد بوده است.
بنابراين گزارش جمعيت فعال يا عرضه نيروي كار از مجموع جمعيت شاغل و جمعيت بيكار به دست مي آيد كه با فزوني رشد جمعيت فعال نسبت به رشد جمعيت شاغل، جمعيت بيكار و در نتيجه نرخ بيكاري افزايش يافته است.
در اين گزارش آمده است: در دوره 1380 تا،1382 نرخ بيكاري از رقم 6/14به 8/13 درصد كاهش يافته است.
در گزارش سازمان مديريت هشدار داده شده است: طي چند سال گذشته،  عرضه نيروي كار به شدت افزايش يافته و انتظار مي رود متقاضيان كار به ويژه از دارندگان تحصيلات آموزش عالي همچنان رو به فزوني باشد.