لاكتوز شير
دكتر ناصر كلانتري، رئيس انستيتو تغذيه و صنايع غذايي كشور گفت: به دليل قطع شير كودك پس از دوسالگي، بافت روده انسان به تدريج ترشح و توليد آنزيم لاكتاز رامتوقف مي  سازد كه همين عارضه باعث شده تا يك سوم مردم كشور قادر به تحمل قند موجود در شير لاكتوز نباشند.
دكتر كلانتري كه به مناسبت برپايي نخستين كنگره نقش مصرف فرآورده هاي شيري در سلامت جامعه16 و17 مهرماه 1383 سخن مي  گفت، با اعلام اين مطلب افزود: باور غلط جامعه ما كه شير را مختص كودك و بيمار مي  دانند، باعث شده بسياري از افراد كه تمايل به استفاده از اين ماده غذايي دارند، پس از مصرف آن دچار نفخ، دل درد و اختلالات گوارشي شوند. چون متاسفانه اين باور غلط سبب تغييرات بيولوژيك در مردم ما شده است و تنها با اصلاح اين باور مي  توان الگوي غذايي را مردم تغيير داد.