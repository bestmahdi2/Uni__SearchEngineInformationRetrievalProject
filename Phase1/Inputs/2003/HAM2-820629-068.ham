صندوق بين المللي پول:
اصلاحات اقتصادي در ايران موجب رشد فزاينده اقتصاد خاورميانه شده است
صندوق بين المللي پول، نرخ رشد اقتصادي ايران را در سال جاري 1/6 درصد پيش بيني كرد و اصلاحات اقتصادي در ايران را موجب رشد فزاينده اقتصادي در منطقه خاورميانه دانست.
به گزارش آسوشيتدپرس، صندوق بين المللي پول در آخرين گزارش خود از اقتصاد كشورهاي خاورميانه در اجلاس دوبي آورده است: مشكل تورم در ايران همچنان يك مشكل عمده است و راه مقابله با آن نيز كنترل رشد نقدينگي است. در گزارش صندوق بين المللي پول، اقدام ايران، عربستان سعودي، اردن و عمان در كاهش سهام دولتي، مثبت ارزيابي شد. اين صندوق در ادامه گزارش افزوده است: ايران، كويت، عمان و قطر، همچنين در بازگشايي بخشهاي كليدي اقتصادي بر روي سرمايه گذاري مستقيم خارجي، اقدامات مناسبي انجام داده اند.
صندوق بين المللي پول در آخرين برآورد، پيش بيني خود را از نرخ رشد اقتصادي كشورهاي نفت خيز خاورميانه در سال 2004 به 5 درصد كاهش داد و افزود: در سال 2003 نيز نرخ رشد اقتصادي در اين كشورها 6 درصد خواهد بود. اين صندوق در توصيه هاي اقتصادي خود به اين كشورها، خواستار كاهش وابستگي دولت به درآمد نفت و كاهش حجم دولت شد و تأكيد كرد: اين كشورها براي مقابله با بيكاري فزاينده بايد رشد ميان مدت خود را تسريع بخشند.