هر روز 20 هزار و يك نفر به سينما مي روند
فروش روزانه فيلمهاي ايراني و خارجي نمايش اول تهران تا تاريخ 17 تيرماه اعلام شد.
به گزارش بنياد فارابي عروس خوش قدم به كارگرداني كاظم راست  گفتار و بازي ماهايان پطروسيان، پارسا پيروزفر، امين حيايي، محمدرضا شريفي نيا بعد از 13 روز نمايش در 16 سينما 105 ميليون تومان فروخت.
صورتي به كارگرداني فريدون جيراني و بازي رامبد جوان، ميترا حجار، فقيه سلطاني بعد از 33 روز نمايش در 18 سينما فروشي معادل 127 ميليون تومان داشت.
عطش به كارگرداني محمدحسين فرحبخش و بازي فريبرز عرب نيا، شهرام حقيقت دوست و بهرام رادان بعد از 21 روز نمايش در 18 سينما 54 ميليون تومان فروش كرد. زمانه به كارگرداني محمدرضا صلاحمند، بعد از 28 روز نمايش در 8 سينما فروشي معادل 59 ميليون تومان داشت.
سه فيلم خارجي اين دوره عبارتند از تفنگدار بعد از 7 روز نمايش در 5 سينما يك ميليون و 668 هزار تومان و سيزدهمين مبارز بعد از 28 روز نمايش در 2 سينما 9 ميليون و 584 هزار تومان و پيشگويي مرد شاهپركي بعد از 7 روز نمايش در يك سينما 385 هزار تومان فروختند.
پرفروش ترين فيلم اين دوره صورتي و پرفروش ترين فيلم عروس خوش قدم پرفروش ترين سينما به ترتيب ممتاز، درجه يك و دو عبارتند از: استقلال، آستارا، ميلاد.
براساس اين گزارش هر روز 20 هزار و يك نفر به سينما مي روند.