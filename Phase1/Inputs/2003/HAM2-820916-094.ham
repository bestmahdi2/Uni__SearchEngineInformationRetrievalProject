بازتاب
چند پرسش درباره دوسالانه موسيقي نو
دوسالانه موسيقي نو، هفته گذشته به پايان رسيد و برگزيدگان آن انتخاب و معرفي شدند. در اين نوشته قصد بازشكافي اين نوع موسيقي و هواخواهان آن را نداريم، بلكه مي خواهيم بگوييم كه مبناي اين گونه كارها تجربي است و نه علمي و چه خوب است كه دست اندركاران اين گونه برنامه ها به اين اندازه از تعريف برسند كه كاري تجربي صورت مي دهند و نه علمي. براي توضيح افزونتر مي بايد بر اولويت هاي حس، تجربه، علم و فلسفه تأكيد كرد كه وقتي به هركدام از آنها(بخصوص زيبايي شناسي علمي و زيبايي شناسي فلسفي)دست مي يابيم، به زيبايي شناسي هنر بيشتر نزديك مي شويم، اما هرچقدر كه از فلسفه به طرف حس نزديكتر مي شويم، در واقع زيبايي شناسي كار را بيشتر از كف مي دهيم. حال اين پرسش روبروي دست اندركاران موسيقي نو است كه در ميان اين چند مفهوم، شنونده، از چه طريقي مي تواند بفهمد كه فعاليتهاي آنها جنبه اي احساسي دارد و يا تجربي، علمي و يا فلسفي؟