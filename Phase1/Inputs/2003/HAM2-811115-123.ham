برايان كيست
نيمكت تيم ملي ايرلند صاحب پيدا كرد
كوين پالمر
برايان نظراتي داردكه مي تواند روي كين را ترغيب به حضور مجدد در تيم ملي كند
او هميشه خواهان بهترين هاست و هم در داخل زمين و هم خارج زمين به آن دست مي يابد
بدون شك با حضور روي كين بداخلاق بهترين تركيب تيم ملي ايرلند به دست خواهد آمد



يك اعجوبه فوتبال كه مي تواند فوتبال ايرلند را متحد كند يا يك گزينه اجباري براي 
هدايت تيم ملي فوتبال ايرلند؟
انتخاب وي به عنوان سرمربي تيم ملي بزرگسالان ايرلند به عنوان تنها كار FAI درست طي شش 
ماه گذشته تلقي شده است. پس از خالي شدن پست "ميك مك كارتي "در تيم ملي در" نوامبر" 
گذشته، افراد زيادي خواهان حضور در اين پست شدند. 
از" برايان رابسون "گرفته تا" پيتر ريد"،" جورج برلي "و" كني دالگليش "و همه آنها در
دو چيز با هم اشتراك داشتند، غيرايرلندي بودن و بيكار بودن. 
افسانه فوتبال ايرلند" فرانك استپلتون "از اينكه هيچ گاه حتي نامي از وي براي برعهده 
گرفتن اين پست برده نشده، ناراحت است و اين در حالي است كه قهرمانان سابق يعني "راني 
ويلان" و" ري هانتون "نيز در مورد انتخاب فدراسيون فوتبال ايرلند مطمئن نيستند. 
به هر حال براي فهميدن اينكه چقدر انتخاب" كر" مورد پذيرش قرار گرفته، كافي است افراد
معترض نگاهي به روزنامه هاي آخر هفته ايرلند بيندازند. اين در حالي است كه هيچ كدام از
روزنامه نگاراني كه "مك كارتي "را مجبور به استعفا در آن وضع وحشتناك كردند، جرات تحسين 
بيش از حد" كر" را ندارند. 
" كر" مشكلاتي را كه "ميك مك كارتي "با آن مواجه بود، ندارد و با اين پيش زمينه، 
ماه عسل وي در تيم بايد سر شود بعد از دو شكست در آغاز مسابقات مقدماتي يورو 2004 از
وي انتظار نمي رود كه ايرلند را به مرحله نهايي جام كه 17 ماه ديگر برگزار مي شود، 
برساند و حتي اگر وي بتواند جواز حضور در playoff مرحله را به دست آورد نيز از وي 
به عنوان يك قهرمان ياد خواهد شد. 
اكثر ناظران وي را داراي دل و جرات كافي جهت برعهده گرفتن اين شغل نمي بينند و اين در
حالي است كه وي توانست هر دو تيم زير 16 سال و زير 18 سال ايرلند را در مسابقات قهرماني 
اروپا در سال 1998 به قهرماني برساند و اين قهرماني ها در تاريخ فوتبال ايرلند بي نظير
بود. 
همچنين وي تيم ملي جوانان اين كشور را در جام جهاني جوانان سال 1999 مالزي به مقام سوم 
رساند. 
اين مرد اهل دوبلين و 49 ساله كه از دوستان نزديك "ژرار هوليه "سرمربي ليورپول مي باشد، 
خود را براي ليگ ايرلند و مسابقات تيم هاي جوانان زير 20 سال ايرلند،(در صورتي كه به 
مرحله نهايي جام جهاني راه يابند)آماده كرده است و بسيار دشوار است كه نقش وي در هدايت 
و پيشرفت فوق العاده بازيكناني چون "دامين داف "،" رابي كين "و" جان اوشيا" ناديده 
بگيريم. 
وي كه به شدت به جزئيات توجه مي كند، هيچ گاه اجازه نمي دهد، برنامه هايش با مشكل 
مواجه شوند. درست مثل كاري كه تابستان گذشته در" Saipan" انجام داد و يك هفته زودتر به 
محل رفت تا از وضعيت زمين تمرين و آب و هوا مطلع شود. با اين حال، اين واقعيت كه يكي 
از سه عضو انتخابكننده سرمربي تيم ملي، يعني جان دي ليني به رابسون به جاي "كر" راي 
داد نيز وجود دارد. فقط يك هفته قبل بود كه دي ليني پس از افتضاح در پرداخت جايزه 
مك كارتي نيز تيتر صفحه اول روزنامه ها شد. 



احتمالا" كر" خواهان كنار رفتن مردي است كه نااميدانه سعي در جلوگيري از پيشرفت وي را
داشت و در اينكه دي ليني مزاحمت هايي در كار وي به وجود خواهد آورد، شكي نيست. 
كاپيتان كريستال _ پالاس كرتيس _ فلمينگ كه از شاگردان سابق "برايان كر" مي باشد، از
انتخاب شدن وي بسيار خشنود است. 
وي مي گويد: "برايان من را در حالي كه يك جوان 18 ساله ساده بودم به سن پاتريك آورد، و
من به خاطر كمك هايش در پيشرفتم، بسيار به وي مديونم. 
صادقانه بگويم، من احساس FAI مي كردم وي را به علت نداشتن سابقه بازي و مربيگري در سطح 
خيلي بالا، انتخاب نكند، ولي الان از تصميم گرفته شده حمايت مي كنم. "
به نظر مي رسد كه اكثرا از حضور وي راضي باشند و اين نكته مثبتي براي شروع كار
مي باشد. 
بسياري از مطبوعات ايرلند نيز به حمايت از وي پرداخته اند. 
هيچ كس به اندازه "برايان كر" خود را وقف بازي نمي كند. 
توجه" كر" به جزئيات شايد باعث تشويق روي كين براي حضور مجدد در تيم ملي شود. فلمينگ 
نيز اميدوار است تا روي كين افسانه اي ولي اخمو بازگردد. وي اضافه مي كند: "برايان 
نظراتي دارد كه مي تواند روي را ترغيب به حضور مجدد در تيم ملي كند، او هميشه خواهان 
بهترين هاست و هم در داخل زمين و هم خارج زمين به آن دست مي يابد. 
مسلما اينكه روي در سوي ديگر تلفن صداي يك ايرلندي را مي شنود كه وي را تشويق به حضور
مجدد در تيم مي كند، كمك زيادي خواهد كرد. چيزي كه ما احتياج داريم اين است كه وي را به 
گروه بازگردانيم، و همه دست به دست هم دهيم. بعضي ها معتقد بودند كه تنها برايان 
رابسون و كوين موران دو كاپيتان سابق منچستريونايتد و دوستان نزديك "كين "قادر خواهند
بود، وي را به تيم ملي برگردانند. شايد كين تنها تصور بازي زير نظر مربي را دارد كه 
منافع هر دو طرف را مد نظر داشته باشد. 
اين چنين رابطه اي به هيچ وجه در زمان مك كارتي امكان پذير نبود. اگر روي كين قبول 
نكند به تيم ملي كشورش در رهايي از گرفتاري كه خود نيز در به وجود آمدن آن كمك كرده است، 
كمك كند، در صورت شكست، كسي كه به عنوان بازنده معرفي خواهد شد، او خواهد بود، نه 
سرمربي جديد ايرلند. 
منبع: Soccernet