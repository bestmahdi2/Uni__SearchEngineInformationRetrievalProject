يادداشت
انتخاب مهم
امروز و در انتخابات هيأت رئيسه اتاق بازرگاني و صنايع و معادن معلوم مي شود كدام افراد و گروهها از سازماندهي برتر و قدرت متقاعدكنندگي بيشتري برخوردار بوده اند. نتيجه انتخابات امروز مشخص مي كند رئيس اتاق بازرگاني و نايب رئيس و اعضاي هيأت رئيسه از ميان كدام افراد و گروهها است. نتيجه انتخابات هيأت رئيسه اتاق بازرگاني و صنايع و معادن هر چه باشد و هر فرد و جريان فكري كه برنده شود، چند نكته را نمي توان و نبايد از نظر دور داشت. واقعيت اين است كه در كشورهاي با اقتصادهاي نيرومند كه دولت در آن فقط سياستگذاري مي كند، اتاق بازرگاني و صنايع و معادن بيشترين نقش و سهم را در اجرا و سطح مياني دارد. علاوه بر اين، رئيس اتاق بازرگاني در كشورهاي با اقتصاد غيرمتمركز در نقش بالاترين مقام اقتصادي كشور قرار دارد كه مذاكرات و وعده هاي او با همتاهاي خود در ساير نقاط جهان اهميت دارد. اگرچه در ايران به دليل سلطه بدون چون و چراي دولت بر اقتصاد، رئيس اتاق بازرگاني و صنايع و معادن نقش واقعي را بازي نمي كند. حضور رئيس اتاق بازرگاني در نهادهاي مهم تصميم گيري اقتصادي در سطح كلان، ايجاب مي كند رئيس اتاق - هر كه مي خواهد باشد - نقش پررنگي در شكل دادن به خواسته ها و رسيدن به هدفهاي بخش خصوصي بازي كند. آيا اين گونه خواهد شد؟
گروه اقتصادي