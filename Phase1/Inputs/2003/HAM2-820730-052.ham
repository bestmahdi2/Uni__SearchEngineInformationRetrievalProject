واردات روزانه بنزين به 18‎/5 ميليون ليتر مي رسد
درحالي كه كمتر از 5/1 سال تا پايان برنامه سوم توسعه باقي مانده است، گويا سازمان مديريت و برنامه ريزي كشور قصد ندارد، لايحه هدفمندكردن يارانه ها را ارايه كند.لذا مي توان حدس زد كه موضوع دريافت قيمت واقعي بنزين از مصرف كنندگان احتمالا به دولت بعدي منتقل  شود. رشد مصرف بنزين كه با توليد انبوه خودرو نيز مواجه شده در 6 ماه اول امسال به 5/12 درصد رسيده است.محمد آقايي تبريزي،مديرعامل شركت ملي پالايش و پخش فرآورده هاي نفتي ايران با اعلام رقم يادشده افزود: باتوجه به مصارف داخلي كه به دليل ورود اتومبيل هاي جديد و خارج نشدن خودروهاي فرسوده از چرخه است، مصرف بنزين كشور روز گذشته(يكشنبه)به 5/64 ميليون ليتر رسيده است. ميزان واردات بنزين تا پايان سال جاري روزانه 18 تا 5/18 ميليون ليتر است.