50 ميليون يورو براي حفاظت محيط زيست خليج فارس
گروه شهري: معاون پشتيباني و امور مجلس سازمان حفاظت محيط زيست گفت: در صورت تصويب شوراي اقتصاد براي حفاظت محيط زيست درياي عمان و خليج فارس 50 ميليون يورو هزينه مي شود.
مجابي افزود: اين اعتبار در قالب وامهاي زيست محيطي بانك هاي جهاني به سازمان حفاظت محيط زيست اختصاص مي يابد.وي با بيان اينكه بايد براي حفظ محيط زيست و كاهش آلودگي اعتبار مناسبي به صاحبان و فعالان اقتصادي اختصاص يابد گفت: سازمان حفاظت محيط زيست براي تحقق اين هدف در پي تشكيل صندوق حمايت از محيط زيست كشور است كه اين موضوع در دستگاههاي مختلف در حال بررسي است و وزارت امور اقتصادي و دارايي و بانك مركزي نيز ديدگاههاي خود را در اين باره ارائه كرده اند و اميد است اين طرح در برنامه چهارم اجرا شود.
مجابي افزود: يكي از بانك هاي خارجي آماده است سه ميليارد يورو در اختيار اين صندوق قرار دهد.