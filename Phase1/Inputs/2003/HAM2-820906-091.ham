كارنامه اقتصادي دولت در بهار سال جاري
درآمدهاي دولت 97 درصد افزايش يافت
كل  درآمدهاي  دولت  در بهار امسال  با 3/ 97 درصد رشد نسبت  به  مدت مشابه  سال  قبل  به  بيش  از 39 تريليون  و 320 ميليارد ريال  رسيد.
به گزارش ايرنا، براساس  آمارهاي  بانك  مركزي  جمهوري  اسلامي ايران ، بالغ  بر 10 تريليون  و814 ميليارد ريال  از اين  ميزان  را درآمدهاي  مالياتي  تشكيل  مي دهد كه  نسبت به  مدت  مشابه  سال  قبل  4/ 26 درصد كاهش  نشان  مي دهد.
در عين  حال  28 تريليون  و 506 ميليارد ريال  از اين  ميزان  مربوط به  درآمدهاي  دولت  از ديگر بخش ها است  كه  نسبت  به  دوره  مشابه  سال  قبل  از 7/ 444درصد رشد برخوردار است .كل  درآمد سال  جاري  براساس  بودجه  مصوب  204 تريليون  و 508 ميليارد ريال پيش بيني  شده  بود كه  74 تريليون  و 780 ميليارد ريال  آن مربوط به  درآمدهاي  مالياتي  و 129 تريليون  و 728 ميليارد ريال  آن مربوط به  ساير درآمدها بود.
در اين  گزارش  آمده  است ، اختلاف  در سرجمع  به  علت  گرد كردن  ارقام  بوده است ، ضمن  آنكه  قانون  بودجه  از سال  گذشته  براساس  آخرين  دستورالعمل  صندوق  بين المللي  پول  براي  آمارهاي  مالي  دولت  تنظيم  شده  است .
براين  اساس  درآمدها شامل  ماليات  و ساير درآمدها است  و فروش  نفت  كه  قبلا در بخش  درآمدها طبقه بندي  مي شد به  رديف  واگذاري  دارايي هاي  سرمايه اي  منتقل  شده  است .
همچنين  در اين  طبقه بندي  پرداخت هاي  دولت  به  دو سرفصل  پرداخت هاي  هزينه اي  (معادل  پرداخت هاي  جاري )و تملك  دارايي هاي  سرمايه اي (معادل  پرداخت هاي  عمراني )تقسيم  شده  است .
در نتيجه  تراز عملياتي  از مابه التفاوت  درآمدها و پرداخت هاي  هزينه اي  بدست  آمده  و خالص  واگذاري  دارايي هاي  سرمايه اي  نيز از جمع  جبري  واگذاري  و تملك  دارايي هاي  سرمايه اي  حاصل  مي شود.
بدين  ترتيب  مقايسه  هر يك  از ارقام  اين  سال  با دوره هاي  مشابه  قبل  از آن به  طور كامل امكان پذير نمي باشد.
در سال  جاري  ساير درآمدها شامل  درآمد موضوع  بند(د)تبصره  12 قانون بودجه  سال  1382(شفاف سازي  قيمت  حامل هاي  انرژي )نيز است .
جمع  پرداخت هاي  هزينه اي  كشور نيز در سه  ماهه  اول  امسال  به  بيش  از 66 تريليون  و 74 ميليارد ريال  رسيد كه  نسبت  به  رقم  سال  قبل  4/60 درصد رشد نشان  مي دهد.
در سال  جاري  پرداخت هاي  هزينه اي  - ملي  شامل  يارانه  حامل هاي  انرژي  نيز است .براساس  اين  گزارش ، كل  واگذاري  دارايي هاي  سرمايه اي  در سال  82 بيش  از 126تريليون  و 851 ميليارد ريال  برآورد شد.
در سه  ماهه  نخست  امسال  بالغ  بر 41 تريليون  و 618 ميليارد ريال  از واگذاري  دارايي هاي  سرمايه  اي  مربوط به  نفت  است  كه  نسبت  به  مدت  مشابه  سال قبل  4/132 درصد رشد نشان  مي دهد.
صادرات
تا سال  1381 درآمد فروش  نفت  شامل  فروش  ارز مي شد، در حالي  كه  در سال گذشته  شامل  درآمد حاصل  از صدور نفت  خام  جهت  پرداخت  مابه التفاوت  نرخ  ارز كالاهاي  يارانه اي  كه  به  حساب  درآمد عمومي  دولت  واريز نشده  است ، نيز مي باشد.اين  گزارش  حاكي  است : ارزش  صادرات  غيرنفتي  كشور در سه  ماهه  اول  امسال به  يك  ميليارد و 158 ميليون  دلار رسيد كه  نسبت  به  دوره  مشابه  سال  قبل  20درصد رشد نشان  مي دهد.متوسط ارزش  هر تن  كالاي  صادراتي  در اين  مدت  350 دلار برآورد شده  است .
درآمدهاي  صادراتي  كشور شامل  درآمدهاي  برق  و كالا از بازارچه هاي  مرزي  و صادرات  چمداني  نمي شود.
ارزش  واردات  كشور در سه  ماهه  نخست  امسال  به  6 ميليارد و 447 ميليون  دلار رسيد كه  نسبت  به  دوره  مشابه  مورد بررسي  از 7/ 41 درصد رشد برخوردار شده  است .
متوسط ارزش  هر تن  كالاي  وارداتي  در اين مدت  813 دلار اعلام  شده  است .براساس  گزارش  بانك  مركزي  جمهوري  اسلامي  ايران  حجم  تسهيلات  طرح هاي  مصوب  از محل  حساب  ذخيره  ارزي  در سه  ماهه  اول  امسال  يك  ميليارد و 4 ميليون  دلار بود كه  حجم  قراردادهاي  منعقده  تسهيلات  اعطايي  از اين  محل  به  بخش هاي  صنعت  و معدن  بالغ  بر 308 ميليون  دلار شده  است .
عملكرد بانكها
نرخ  سود علي الحساب  سپرده هاي  سرمايه گذاري  مدت دار، كوتاه مدت ، كوتاه مدت ويژه  و يكساله  در اين  مدت  به  ترتيب  هفت ، نه  و 13 درصد و نرخ  سود سپرده هاي  دو، سه  و چهار ساله  بين  13 تا 17 درصد و همچنين  نرخ  سود سپرده هاي  پنج ساله  17 درصد تعيين  شد.
تعيين  نرخ  سود علي الحساب  سپرده هاي  دو تا چهار ساله  در دامنه  13 تا 17 درصد در اختيار بانك ها گذاشته  شده  است .خالص  دارايي هاي  خارجي  در سه  ماهه  امسال  با 9/ 12 درصد افزايش  نسبت  به اسفند ماه  سال  قبل  به  91 تريليون  و 888 ميليارد و 6 ميليون  ريال  بالغ  شد.
حدود 18 تريليون  و 447 ميليارد ريال  از اين  ميزان  خالص  دارايي  بانك  ها و 73 تريليون  و 440 ميليارد ريال  آن مربوط به  دارايي هاي  سيستم  بانكي  است .
متغيرهاي  پولي  و اعتباري  اعلام  شده  از سوي  بانك  مركزي  شامل  شعب  خارج بانك هاي  تجاري  نيست .
همچنين  از ابتداي  سال  1381 ارقام  مربوط به  دارايي  و بدهي  خارجي  بانك  مركزي  و بانك ها با توجه  به  يكسان سازي  نرخ  ارز مورد ارزيابي  مجدد قرارگرفته  است .
ارزش  بدهي  بخش  غيردولتي  به  كل  بانك ها كه  شامل  بدهي  بانك هاي  تجاري  وتخصصي  مي شود 341 تريليون  و 134 ميليارد ريال  است  كه  نسبت  به  اسفند ماه سال  قبل  3/ 4 درصد رشد نشان  مي دهد.
رشد صادرات نفت
براساس  گزارش  بانك  مركزي  حجم  توليد نفت  كشور در سه  ماهه  اول  امسال روزانه  سه  ميليون  و 726 هزار بشكه  بود كه  نسبت  به  دوره  مشابه  قبل  8/6 درصد رشد نشان  مي دهد.
حجم  صادرات  نفت  خام  و خالص  صادرات  فرآورده هاي  نفتي  كشور در اين  مدت  به روزانه  دو ميليون  و 514 هزار بشكه  رسيد كه  در مقايسه  با مدت  مشابه  سال قبل  از 7/ 4 درصد رشد برخوردار است .بانك  مركزي  از افزايش  2/8 درصدي  در توليد برق  در نيروگاههاي  بخاري ،گازي  و سيكل  تركيبي ، آبي  و ديزلي  كشور خبر داد و اعلام  كرد: در سه  ماهه اول  امسال  35 ميليارد و 11 ميليون  كيلووات  ساعت  برق  در كشور توليد شده  است .
بدهي خارجي
اين  گزارش  حاكي  است : جمع  بدهي هاي  خارجي  كشور در سه  ماهه  اول  سال  جاري 9 ميليارد و 158 ميليون  دلار بوده  كه  يك  ميليارد و 769 ميليون  دلار آن كوتاه مدت  و هفت  ميليارد و 389 ميليون  دلار آن مربوط به  وام هاي  ميان  مدت  و بلندمدت  بوده  است .اين  بدهي ها شامل  تعهدات  احتمالي  از جمله  اعتبارات  اسنادي  گشايش  يافته كه  كالاي  آن هنوز حمل  نشده  و همچنين  بهره هاي  آينده  نمي باشد.
با احتساب  تعهدات  ياد شده  كل  بدهي ها و تعهدات  خارجي (قطعي  و احتمالي )در پايان  خردادماه  سال  1382 به  4/ 29 ميليارد دلار مي رسد. در ضمن  تفكيك  بدهي هاي  خارجي به  كوتاه  مدت ، ميان  مدت  و بلندمدت  براساس  سررسيد اوليه  صورت  گرفته  است .بانك  مركزي  در گزارش  خود با اشاره  به  تراز پرداخت  ها(حساب  جاري )آورده است ، در سه  ماهه  اول  امسال  در مجموع  هفت  ميليارد و 646 ميليون  دلار نفت  وگاز و كالاي  غيرنفتي  به  خارج  صادر شده  كه  شش  ميليارد و 196 ميليون  دلار آن مربوط به  صادرات  نفت  و گاز و يك  ميليارد و 450 ميليون  دلار آن مربوط به  صادرات  كالا از بازارچه هاي  مرزي ، صادرات  چمداني ، صادرات  برق  و غيرگمركي  مي باشد.
با توجه  به  اختلاف  موجود ميان  ارقام  صادراتي  و وارداتي  كشور، تراز بازرگاني  كشور 534 ميليون  دلار مثبت  است .