فروش فيلم ها در سينماهاي تهران
فروش روزانه فيلم ها ي ايراني و خارجي نمايش اول تهران تا تاريخ 15 تيرماه 82 اعلام شد.
به گزارش بنياد فارابي «عروس خوش قدم» به كارگرداني كاظم
راست گفتار و بازي ماهايا پطروسيان، محمدرضا شريفي نيا، امين حيايي بعد از 12 روز نمايش در 15 سينما 92 ميليون تومان فروش كرد. «صورتي» به كارگرداني فريدون جيراني و بازي رامبد جوان، ميترا حجار، فقيه سلطاني بعد از 31 روز نمايش در 17 سينما 122 ميليون تومان فروخت.
«عطش» به كارگرداني محمدحسين فرحبخش بعد از 19 روز نمايش در 18 سينما به فروشي معادل 50 ميليون تومان رسيد.
«زمانه» به كارگرداني حميدرضا صلاحمند، بعد از 26 روز نمايش در 8 سينما 57 ميليون تومان فروخت.
سه فيلم خارجي اين دوره «سيزدهمين مبارز» بعد از 26 روز نمايش در دو سينما 9 ميليون تومان، «تفنگدار» بعد از 5 روز نمايش در 5 سينما يك ميليون و «پيشگويي هاي مرد شاهپركي» در يك سينما و در سئانس فوق العاده بعد از 5 روز نمايش 305 هزار تومان فروش داشت. پرفروشترين فيلم «عروس خوش قدم» و پرفروشترين فيلم اين دوره «صورتي» است و تعداد كل بيننده در روز 21 هزار
و 241 نفر پرفروشترين سينمابه ترتيب ممتاز، درجه يك و دو عبارتند از: استقلال، آستارا، ميلاد.