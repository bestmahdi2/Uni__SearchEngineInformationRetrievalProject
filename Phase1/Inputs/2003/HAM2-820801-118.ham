سايه روشن اقتصاد
باز هم سود بانكي
در سال هاي اخير بحث نرخ سود بانكي در كشور همواره داغ بوده است.
در ماههاي اخير و پس از تغيير رياست بانك مركزي به دليل فقدان مرحوم محسن نوربخش اين بحث بيش از پيش اما با احتياط بيشتر از مواضع گوناگون مورد توجه فعالان اقتصادي قرار گرفته است.
در ايران به طور اصولي نرخ سود واقعي پول به دليل نازل بودن ميزان عرضه پول در بازار بالا است اما برخي بدون توجه به اين امر خواهان كاهش نرخ سود بانكي هستند.
در اين ميان دكتر جمشيد پژويان با نگاه جديد به اين مسئله پرداخته است. وي در گفتگو با ايرنا خواستار شفاف شدن نرخ بهره هاي بانكي در كشور شد و گفت: در بيشتر موارد وام گيرندگان بيش از نرخ بهره اعلام شده به بانك ها سود پرداخت مي كنند.
دكتر پژويان نرخ بهره هاي بانكي كشور را در حال حاضر متناسب با نرخ بالاي تورم در كشور دانست و تاكيد كرد، اين نرخ بايد به طور شفاف و معين اعلام شود.
وي با بيان آنكه متوسط نرخ بهره بانكي در مقايسه با نرخ تورم بازده لازم را دارد، تصريح كرد: درخواست هاي زياد متقاضيان براي اخذ وام از بانك هاي كشور نشان از بالا نبودن نرخ بهره  بانكها نسبت به تورم دارد.
اين كارشناسان در مورد پايين بودن نرخ بهره در كشورهاي پيشرفته، گفت: در كشوري كه نرخ تورم 5/1 درصد و نرخ بهره پنج درصد است، نرخ واقعي بهره هاي بانكي 5/3 درصد تعيين مي شود.
پژويان خاطرنشان كرد: توقيف كارخانه و كالاهاي توليدكنندگان در صورت نپرداختن سود به بانك ها روش مناسبي نيست و بانك ها بايد با بررسي هاي كارشناسي اقدامات لازم را براي كمك به حل مشكل توليد انجام دهند.
نامه به حجتي



محمدحسين اديب، اقتصاددان ايراني در نامه اي به وزير كشاورزي نوشته است:قيمت شكر در بازار جهاني با دلار 800 تومان، 183 تومان است.
قيمت خريد شكر از كارخانه هاي قند داخلي 360 تومان است.
دولت شكر را به دو برابر بازار جهاني از كارخانه هاي قند داخلي خريداري مي كند.
مردم ايران يك بيستم اروپا دستمزد مي گيرند و بايد شكر را به دو برابر بازار جهاني خريداري كنند.
اخيراً  ايران يك محموله برنج درجه دو را به قيمت هر كيلو 144 تومان از ويتنام خريداري كرد.
قيمت برنج در ايران دو برابر بازار جهاني است.
قيمت يك كيلو گوشت مرغ در بازار جهاني 68 سنت است، آشكارا قيمت مرغ در ايران دو برابر بازار جهاني است.
پنج سال قبل قيمت گندم در ايران نصف بازارهاي جهاني بود ولي در سال جاري قيمت گندم خريداري شده بوسيله دولت 30 درصد از قيمت هاي جهاني گران تر است.
قيمت پنبه توليد داخل نيز 30 درصد از قيمت بازار جهاني گران تر مي باشد.
قيمت خشكبار توليد داخل كه تا پنج سال قبل بسيار ارزان تر از بازار جهاني بود در مورد بعضي از انواع آن در وضع حاضر گران تر از بازار جهاني شده است.
قيمت چاي توليد داخل دو برابر بازار جهاني است علت اصلي نافروش ماندن چاي توليد داخل به گران بودن و پايين بودن كيفيت آن باز مي گردد.
قيمت تمام شده يك كيلو سيب در سميرم 130 تومان است در حالي كه چنين سيبي با كيفيت سميرم را هر كيلو صد تومان صادر مي كند.
در ايام نوروز مردم ايران مركبات را تا سه برابر قيمت بازار جهاني خريداري مي كردند. اقتصاد عشايري به بحران پاياني خود نزديك مي شود.
1-قيمت گوشت قرمز در ايران دو برابر هند و تركيه است.
2-واردات دو هزار تن گوشت قرمز از هند در وضع موجود يك ميليارد تومان سود دارد.
3-واردات غير قانوني دام و گوشت قرمز از افغانستان، تركيه و امارات عادي و معمول شده است.
4-در شرايطي كه قيمت گوشت قرمز در ايران دو برابر برخي از كشورهاي همسايه است برخورد انتظامي با قاچاقچيان، نتيجه عملي محسوس ندارد و نمي تواند به صورت گسترده مانع واردات غير قانوني شود.
5-تيم هاي قاچاق كه در گذشته مواد مخدر را از افغانستان به ايران وارد مي كردند اكنون در سطحي گسترده اقدام به واردات دام زنده مي كنند.
6-در مرز تركيه، قاچاقچيان گازوئيل و بنزين از كشور خارج مي كنند و دام زنده وارد مي كنند. تجارت بسيار پر سودي است. گازوئيل در اين سوي مرز 13 تومان است و در تركيه 900 تومان، قاچاقچي گازوئيل مي فروشد و دام مي خرد.
با توجه به مطالب فوق قيمت اكثر محصولات كشاورزي در ايران بين 30 تا 100 درصد از قيمتهاي جهاني گران تر است.
استراتژي وزارت جهاد سازندگي براي آينده كشاورزي ايران چيست؟ در صورت عضويت ايران در wto واردات كليه محصولات كشاورزي با 30 درصد حقوق گمرك آزاد خواهد بود.
وزارت جهاد بايد به تصريح و نه تلويح استراتژي اين وزارت خانه براي انطباق اقتصاد كشاورزي ايران با ضوابط wto را جهت آگاهي افكار عمومي منتشر كند.