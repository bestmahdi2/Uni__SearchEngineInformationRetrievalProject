خبرهاي كوتاه
* يوشكا فيشر وزير خارجه  آلمان  پنجشنبه  شب  در گفت وگو با خبرنگاران  خارجي  در آلمان  با اشاره  به  شرايط كنوني  منطقه  خاورميانه  گفت : نمي خواهم  بدبيني  فراوان  خود را نسبت  به  اوضاع  در خاورميانه  پنهان  كنم .
به گزارش ايرنا از برلين، وي  افزود: تا زماني  كه  ترورها سرنوشت  سياست ها و برنامه ها در اين  منطقه  را تعيين  مي كنند، دست يابي  به  صلح  بسيار سخت  خواهد بود.وزير خارجه  آلمان  با اشاره  به  بن بست  طرح  نقشه  راه  براي  حل  بحران  خاورميانه  گفت : ما خواستار تعهد همه  طرف ها به  برنامه  نقشه  راه  هستيم  ولي  نخست  بايد دايره  خشونت  و ترور را بشكنيم .فيشر گفت : از ديدگاه  من  نقشه  راه  نمرده  است  و بايد به  هر قيمتي  ادامه  يابد.
* كوك  هاگل  سناتور برجسته  جمهوريخواه  در كنگره  آمريكا خواستار حل  مشكلات جهاني  با همكاري  مشترك  آمريكا و ديگر كشورها شد و گفت : آمريكا به  تنهايي قادر به  حل  مشكلات  جهاني  نيست .
هاگل  در گفت وگو با روزنامه  آلماني  زوددويچه  سايتونگ  كه  در شماره  روز پنجشنبه  چاپ  شد، افزود: آمريكا و بقيه  جهان  در برابر يك  تكليف  عظيم  قراردارند.
اين  جمهوريخواه  كه  جزو سنت گرايان  در سياست  خارجي  آمريكا شمرده  مي شود، گفت : موفقيت  در عراق  براي  همه  ما تعيين كننده  است  تا بتوانيم  بر مشكلاتي چون  تروريسم ، سلاح هاي  كشتارجمعي ، بنيادگرايي ، فقر، ترديد و بدگماني  فائق آييم .
* روزنامه  اسرائيلي معاريو نوشت : اسرائيل  با فروش  سه  دستگاه  سيستم  هشدار و كنترل  هواپيماهاي  جاسوسي  فالكن  به  هند موافقت  كرد.
به گزارش ايرنا از بيت المقدس معاريو ديروز با اعلام  اين  مطلب  افزود: صنايع  هوايي  اسرائيل  سيستم  هشدار و كنترل  را بر روي  هواپيماهاي  فالكن  كه  هند از روسيه  خريداري  كرده  است  نصب  خواهد كرد.
به  نوشته  معاريو، اسرائيل  بابت  اين  موافقت نامه  يك  ميليارد و دويست  ميليون  دلار سود خواهد برد ضمن  آنكه  اين  امر نقش  مهمي  در تقويت  مناسبات راهبردي  تل آويو و دهلي نو خواهد داشت .