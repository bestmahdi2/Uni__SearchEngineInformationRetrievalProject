پايانه هاي  مسافربري  تهران  از وجود دستفروشان  پاكسازي  شد
گروه شهري: مدير عامل  سازمان  ترمينال هاي  شهرداري  تهران ، از پاكسازي  پايانه هاي  مسافربري  شهر تهران  از وجود افراد دوره گرد و دست فروش  خبر داد. جواد خيري  ديروز به  ايرنا گفت : باافزايش  ميزان  سفرهاي  برون  شهري  شهروندان  تهراني  از طريق  پايانه هاي  شهر،افراد سودجو با حضور دراين  مكان ها اقدام  به  عرضه  موادخوراكي  غيربهداشتي با قيمت هاي  پايين  كرده  و سلامت  مسافران  را به  خطر انداخته  بودند.
وي  افزود:از ابتداي  ماه  جاري  با همكاري  نيروي  انتظامي  واداره  كل  بهداشت و درمان  تهران ، سطح  پايانه هاي  شهر از وجود اين  افراد پاكسازي  شد.
به  گفته  وي ، اين  افراد با عرضه  مواد خوراكي  پر مصرف  ناسالم  به  مسافران ،علاوه  بر نازيبا كردن  فضاي  داخل  پايانه ها، بيماري هاي  ويروسي  بسياري  راشيوع  مي دادند.
خيري  از ساندويچ ، تنقلات ،نوشيدني هاي  سرد و مواد دخاني  به  عنوان مواد عرضه  شده  از سوي  دستفروشان  نام  برد كه  به  صورت  غيربهداشتي  توليد،بسته  بندي  و عرضه  مي شد.
وي  گفت : هم اكنون  با جمع آوري  اين  دستفروشان  فضاي  آرام  وسالمي  بر پايانه هاي  مسافربري  شهر تهران  حاكم  شده  است .