درخشش كودكان و نوجوانان ايراني در دو مسابقه بين المللي نقاشي
گروه علمي فرهنگي: هفت كودك و نوجوان هنرمند ايراني با درخشش در دو مسابقه بين المللي نقاشي در مقدونيه و ژاپن افتخار آفريدند.
به گزارش روابط عمومي كانون، در بيست ودومين مسابقه بين المللي نقاشي بيتولا در مقدونيه «دنيا احمدي» و «سامان وزيري» دو عضو 7 ساله مركز آفرينش هاي هنري كانون از تهران، لوح زرين و ديپلم افتخار اين مسابقه را به صورت جداگانه از آن خود ساختند.
در اين مسابقه با موضوع آزاد 30 اثر از ايران توسط كانون شركت داده شده بود.
برگزاركنندگان مسابقه بيتولا جايزه ويژه اي را نيز به كانون به دليل مشاركت فعال در اين مسابقه اهدا كردند.
در رقابتي ديگر پنج كودك و نوجوان ايراني جوايز مسابقه بين المللي نقاشي كاناگاوا در ژاپن را به خود اختصاص دادند.
«گلبرگ اميري» 5 ساله از اسلام شهر، «مريم محمودزاده» 8 ساله از تهران و «فرح رضايي مطلق» 9 ساله از برازجان برگزيدگان اين مسابقه هستند.
همچنين از «مينا مسجدي» و «رضا صالحي» 12 و 14 ساله هر دو از اصفهان به عنوان دو برگزيده ديگر اين مسابقه معتبر بين المللي نام برده شده است.
در دوازدهمين دوره نمايشگاه بين المللي دوسالانه نقاشي كاناگاوا
38 هزار اثر از 111 كشور جهان با يكديگر به رقابت پرداختند.