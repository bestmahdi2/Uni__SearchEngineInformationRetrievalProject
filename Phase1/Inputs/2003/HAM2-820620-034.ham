دادستاني ويژه اطفال تشكيل نمي شود
گروه اجتماعي: رئيس شعبه 1184 دادگاه اطفال، خبر تشكيل دادستاني ويژه دادگاه اطفال را رد كرد.
قاضي احمد مظفري در گفت وگو با همشهري گفت: دادستان ويژه در حقيقت مختص دادسراي عمومي و انقلاب است و چنين پستي براي دادگاه اطفال و نوجوانان در نظر گرفته نشده است.
وي تصريح كرد: حتي در پيش نويس قانون اطفال و نوجوانان كه توسط مركز توسعه قضايي تدوين شده، چنين جايگاهي پيش بيني نشده است.
قاضي مظفري گفت: بر اساس قانون جديد و با تشكيل دادسرا، پرونده اطفال و نوجوانان بايد با صدور كيفرخواست به دادگاه ارسال شود و تحقيقات و اجراي حكم در حدود وظايف دادسراي عمومي و انقلاب است و از اين رو نيازي به دادستاني ويژه اطفال نيست.
چندي پيش رئيس مجتمع اطفال در مصاحبه با خبرگزاري فارس از تشكيل دادستان ويژه دادگاه اطفال در لايحه قانون آئين دادرسي اطفال و نوجوانان خبر داده بود.