سخنگوي اتحاديه صادر كنندگان فرش ايران:
ايران درصدر كشورهاي صادركننده فرش قرار گرفت 
ارزش هر مترمربع فرش دستباف ايران در سال گذشته معادل ارزش صدور چهار بشكه نفت ايران به بازارهاي جهاني بود
اتحاديه صادركنندگان فرش ايران اعلام كرد: ارزش تقاضاي كل در بازار فرش جهان در سال گذشته ميلادي حدود يك ميليارد و 631 ميليون دلار بود كه ايران با صدور 517 ميليون دلار فرش به اين بازار(در سال 1381)مقام نخست در صادرات فرش به بازارهاي جهاني را كسب كرد.
عضو هيأت مديره و سخنگوي اتحاديه صادركنندگان فرش ايران گفت: با وجود كاهش حجم صادرات فرش در سال گذشته 5 ميليون و 920 هزار مترمربع فرش دستباف به ارزش 517 ميليون دلار صادر شد.
كيخسرو سبحه افزود: اين ميزان فرش به قرار مترمربعي 3/87 دلار صادر شده است.
سخنگوي اتحاديه صادركنندگان فرش ايران، با بيان اين كه صادرات هر كيلو فرش 75 برابر ميانگين ديگر كالاهاي صادراتي ارزآوري داشته، اظهار كرد: فرش مهمترين كالاي صادراتي كشور در سال گذشته بود و 7/11 درصد از كل صادرات غيرنفتي كشور را به خود اختصاص داد.
سبحه ميانگين ارزش هر مترمربع فرش دستباف كشورمان در سال گذشته را معادل چهار بشكه نفت ذكر كرد و گفت: اين آمارها مؤيد اين نيست كه اشتباهات گذشته در توليد نامحدود فرش دنبال شود، بلكه نياز به دقت و كمك به رفع برخي موانع و تنگناهاي توليد صادراتي و صادرات اين محصول را مي طلبد.
وي بااشاره به كاهش 17 درصدي ميزان صادرات فرش ايران به بازارهاي جهاني از تحقق حدود 70 درصد اهداف برنامه سوم در زمينه صادرات اين محصول خبر داد.
سبحه ارزش هر كيلو فرش صادراتي ايران در سال گذشته را 4/25 دلار اعلام كرد.
وي متوسط ارزش هر كيلو كالاي وارداتي در سال گذشته را 88 سنت و در مقابل متوسط ارزش هر كيلو صادرات كشورمان در اين سال را 34 سنت اعلام و نتيجه گيري كرد هر كيلو كالاي وارداتي را 6/2 برابر گران تر از كالاي صادراتي خودمان خريده ايم.
سخنگوي اتحاديه صادركنندگان فرش ايران گفت: با وجود همه مشكلات و كاهش ميزان توليد صادراتي، فرش كشورمان همچنان با داشتن 30 درصد سهم بازار جهاني درصدر كشورهاي صادركننده اين محصول قرار دارد.
وي پس از ايران از هند با 18 درصد بازار، چين با 12 درصد، پاكستان با 11 درصد، نپال با شش درصد و تركيه با پنج درصد سهم بازار جهاني به عنوان ديگر رقباي فرش ايران نام برد.
وي گفت: بازارهاي دو كشور آمريكا و آلمان حدود 54 درصد فرش صادراتي جهان را در اين سال جذب كرده اند.
عضو هيأت مديره اتحاديه صادركنندگان فرش ايران، داشتن متولي آگاه، قدرتمند و دلسوز غيردولتي يا شبه دولتي و توجه بيشتر به معيشت و وضعيت زندگي تمامي دست اندركاران فرش در كنار آموزش، اصلاح توليد، افزايش كيفيت، تبليغات و بازاريابي اين محصول را از عوامل مهمي كه مي تواند منجر به حفظ و ارتقاي اين هنر- صنعت شود، برشمرد.