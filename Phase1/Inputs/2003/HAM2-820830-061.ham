خبرهاي كوتاه
اسامي  تيم هاي  راه يافته  به  مرحله  نهايي  جام  ملت هاي  اروپا
16 تيم  اروپايي  حاضر در مرحله  نهايي  جام  ملت هاي  اروپا مشخص  شدند.
به  گزارش  شبكه  تلويزيوني  العربيه ، پرتغال ، ميزبان، فرانسه ، قهرمان  دوره  گذشته  به  همراه  تيم هاي  دانمارك ، چك ، سوئد، آلمان ، يونان ، انگليس ، بلغارستان ، ايتاليا، سوييس ، هلند، اسپانيا، لتوني،  كرواسي  و روسيه  16 تيم  حاضر در جام  ملت هاي  اروپا هستند. قرعه كشي  تيم ها 30 نوامبر در ليسبون  برگزار مي شود.
انتخاب  سه  طرح 
براي  بازي هاي  المپيك  2008 چين 
از ميان  7 طرح  برگزيده  براي  پارك  جنگلي  و منطقه  مركزي  مربوط  به  المپيك  2008 چين ، سه  طرح  به  مرحله  نهايي  راه  يافتند.به  گزارش  آسياويژن، طرح هاي  منتخب  شامل  دو طرح  مشترك  شركت هاي  آمريكايي  و چيني  است . يك   طرح  هم  به  شركتي  چيني  تعلق  دارد.
اين  گزارش  مي افزايد طرح  نهايي  تا روز جمعه  اين  هفته  انتخاب  خواهد شد. هدف  از ساخت  پارك  جنگلي  كه  مساحت  آن  700 هكتار خواهد بود، ايجاد كمربندي  سبز براي  تفريح  ساكنان  پكن  و بهبود شرايط  زيست  محيطي  است . منطقه  مركزي  هم  كه  مساحت  آن  به  160 هكتار مي رسد در دو طرف  محور مركزي  المپيك  سبز ايجاد خواهد شد. از زمان  اعلام  پذيرش  طرح هاي  پيشنهادي  51 طرح  از كشورهاي  آمريكا، استراليا، انگليس  و ژاپن  دريافت  شد كه  از ميان  آنها فقط  3 طرح  به  مرحله  نهايي  راه  يافته اند.
ديدار رييس  كميته  برگزاري  جام  جهاني  2006 از آفريقاي  جنوبي
رييس  كميته  برگزاركننده  جام  جهاني  2006 آلمان  از آفريقاي  جنوبي  ديدار كرد.
به  گزارش  شبكه  تلويزيوني  الجزيره ، ديدار بكن  باوئر از آفريقاي  جنوبي  كه  يكي  از نامزدهاي  ميزباني  جام  جهاني  2010 است،  سه  روز به   طول  خواهد انجاميد. بكن  باوئر در آغاز سفر خود گفت  از تلاش  آفريقاي  جنوبي  براي  ميزباني  مسابقات  جهاني  در سال  2010 حمايت  مي كند.
مشكلات  اقتصادي  ورزش  عراق 
بخش  ورزش  عراق  از مشكلات  شديد اقتصادي  رنج  مي  برد.
به  گزارش  شبكه  تلويزيوني  العربيه ، فدراسيون هاي  ورزشي  مختلف  در عراق  اكنون  با كمبود بودجه  و امكانات  روبه رو هستند. عبدالخالق  سعود، مسئول  مالي  فدراسيون  فوتبال  عراق  گفت : بودجه  فدراسيون  در حال  رسيدن به صفر است  و ما براي  برگزاري  مسابقات  و آماده سازي  تيم ها براي  شركت  در مسابقات  بين المللي  مختلف  به  يك  ميليون  دلار نيازمنديم .
ارسال وسايل  ورزشي ژاپن  به  عراق 
ژاپن  قصد دارد وسايل  ورزشي  مستعمل  جمع آوري  شده  در اين  كشور را به  عراق  ارسال  كند.
به  گزارش  خبرگزاري  فرانسه  از توكيو در حالي كه  دولتمردان  ژاپن  همچنان  براي  اعزام  نيرو به  عراق  و شركت  در عمليات  بازسازي  عراق  در ترديد به  سر مي برند، فدراسيون  فوتبال  اين  كشور ديروز پنجشنبه  اعلام  كرد قصد دارد وسايل  ورزشي  دست  دوم  فوتبال  را به  عراق  ارسال  كند.
وزارت  امور خارجه  ژاپن  در اين  زمينه  گفت : اين  وسايل  ورزشي  شامل  1200 توپ ، 5000 پيراهن  و 400 جفت  كفش  كتاني  دست  دوم  است.
اين  گزارش  حاكي است  محموله  ورزشي  ژاپن  قرار است  پنجشنبه بعدازظهر با كشتي  به  عراق  ارسال  شود.
ديدار سپ  بلاتر
با رييس  جمهوري تونس 
رييس  فدراسيون  بين المللي  فوتبال  با رييس  جمهوري تونس  ديدار و گفت وگو كرد.
به  گزارش  شبكه  تلويزيوني  الجزيره ، جوزف
  سپ  بلاتر و زين العابدين  بن  علي  درباره  تصويب  قطعنامه هاي  پيشنهادي  تونس  كه  در آن  ورزش  راهي  براي  ارتقاي  سطح  فرهنگ ، بهداشت ، توسعه  و صلح  در جهان  اعلام  شده  بود، گفت وگو كردند. بلاتر همچنين  در مراسم  كلنگ زني  ساختمان  جديد فدراسيون  فوتبال  تونس  شركت  كرد.
تساوي پرگل برزيل و اروگوئه
در ادامه رقابت هاي فوتبال مقدماتي جام جهاني 2006 آلمان در منطقه آمريكاي جنوبي، چهارشنبه شب سه ديدار برگزار شد كه در آن، دو تيم برزيل و اروگوئه در يك ديدار تماشايي به تساوي 3 ـ 3 دست يافتند.
به گزارش خبرگزاري ها، در اين ديدار كه در شهر كوريتيبا برزيل و با حضور 30 هزار تماشاگر برگزار شد، تيم برزيل(قهرمان جهان)در دقيقه 20 توسط «كاكا»  و دقايق 29 و 87 به وسيله «رونالدو» به گل دست يافت اما تيم اروگوئه نيز در دقايق 57 و 76 توسط «ديه گو فورلان» و 79 «گيلبرتو سيلوا» (مدافع برزيل)دروازه حريف را گشود.
در ديگر ديدارهاي چهارشنبه شب، تيم هاي اكوادور و پرو به نتيجه مساوي بدون گل دست يافتند و كلمبيا و آرژانتين نيز 1 ـ 1 مساوي به كار خود پايان دادند. هرنان كرسپو دقيقه 28 براي آرژانتين و خوان پابلو انخل، دقيقه 48 براي كلمبيا گلزني كردند.
بنا به همين گزارش، در اين رقابت ها پس از انجام چهار بازي، تيم پاراگوئه با 9 امتياز صدرنشين است و تيم هاي آرژانتين و برزيل هر دو با 8 امتياز در رده هاي دوم و سوم قرار دارند. از اين منطقه كه 10 تيم حضور دارند، چهار تيم نخست به طور مستقيم به جام جهاني 2006 صعود خواهند كرد و تيم پنجم بايد با نماينده اقيانوسيه دو ديدار رفت و برگشت برگزار كند.
بازتاب  پيروزي  تيم  ملي  فوتبال  ايران  در شبكه  الجزيره 
تيم  ملي  فوتبال  ايران  با برتري  سه  گل  برابر تيم  ملي  فوتبال  لبنان  به  مرحله  نهايي  جام  ملت هاي  آسيا راه  يافت .
به  گزارش  شبكه  تلويزيوني  الجزيره، تيم  ملي  فوتبال  ايران  پيش  از برگزاري  آخرين  مسابقه  در گروه  چهارم  توانست  به  مرحله  نهايي  رقابت هاي  جام  ملت هاي  آسيا راه  يابد.
بنا براين  گزارش ، گل هاي  تيم  ايران  را علي  دايي  از روي  نقطه  پنالتي  در دقيقه  40، يحيي  گل محمدي  در دقيقه  61 و علي  نيكبخت  در دقيقه  82 به  ثمر رساندند.
ابراز رضايت  برانكو از  تيم  ملي
برانكو ايوانكوويچ ، سرمربي  تيم  ملي  فوتبال  ايران  در پايان  بازي  با تيم  ملي  فوتبال  لبنان  در ورزشگاه  شهر بيروت  در كنفرانس  خبري  از بازي  فوتباليست هاي  ايراني  و نتيجه  سه  بر صفر اين  بازي  به  سود تيم  ملي  فوتبال  كشورمان  ابراز رضايت  كرد.
به گزارش واحد مركزي خبر از بيروت، برانكو در اين  كنفرانس  خبري  بازي  تيم  ملي  فوتبال  لبنان  در برابر تيم  ملي  فوتبال  ايران  را سخت  و پرانگيزه  و تلاش  توصيف  كرد و گفت : همان گونه  كه  انتظار داشتيم  تيم  لبنان  در بازي  برابر تيم  ايران  بسيار سخت  و پرانگيزه  و تلاش  ظاهر شد و سعي  زيادي  كرد تا تيم  ايران  را غافلگير كند و براي  عبور از سد ايران  هر اقدامي  كرد.
برانكو افزود: فوتباليست هاي  ايراني  در اين  بازي  خوب   ظاهر شدند و همان  چيزي  كه  انتظار داشتيم  در زمين  و در عمل  اتفاق  افتاد.
برانكو در عين  حال  گفت : در نيمه  دوم  و در پي  تعويض  در تيم  و آمدن  نيكبخت  واحدي  فرصت هاي  زيادي  به  سود تيم  ايران  خلق  شد كه  نتيجه  از آنچه  به دست  آمد مي توانست  بهتر باشد.
در اين  كنفرانس  خبري  سرمربي  سوري  موقت  تيم  ملي  فوتبال  لبنان،  محمد قويض  پيروزي  تيم  ملي  فوتبال  كشورمان  را در بيروت  تبريك  گفت  و اين  پيروزي  را حق  مسلم  تيم  ايران  دانست .
وي  افزود: تيم  ملي  فوتبال  ايران ، تيمي  قوي  و از بهترين هاي  فوتبال  آسياست  و هرچند كه  چند روز بيشتر  از مسئوليت  من  در رهبري  تيم  لبنان  نمي گذرد، اما در بازي  مقابل  تيم  ايران  تمام  تلاشمان  را كرديم  كه  اين  تيم  را متوقف  و برتري  خودمان  را تجربه  كنيم . اما اين  تلاش ها بي نتيجه  بود زيرا تيم  ايران  از نظر قدرت  بدني  و همچنين  از نظر تاكتيكي  و تكنيكي  بر ما برتري  داشت  و قدرت  مهار آنها به  مراتب  برتر از ما بود.
وي  همچنين  با تاكيد بر برتري هاي  تيم  ملي  فوتبال  ايران  نسبت  به  فوتبال  لبنان  بار ديگر برتري  تيم  ايران  در مسابقه  لبنان  را تبريك  گفت .
تيم  ملي  فوتبال  كشورمان  در پايان  بازي  با تيم  ملي  لبنان  بلافاصله  به  فرودگاه  بيروت  عزيمت  كرد تا با پرواز ايران اير به  تهران  بازگردد.
گزارش رويتر از صعود تيم ايران
كنفدراسيون فوتبال آسيا، اي.اف.سي، ديروز اعلام كرد صعود تيم هاي فوتبال ايران و قطر به مرحله پاياني مسابقات فوتبال جام ملت هاي آسيا حتمي شده است و بخت تيم فوتبال تايلند نيز براي راهيابي به اين مرحله پس از كسب دومين پيروزي پي درپي خود بيشتر شده است.
به گزارش خبرگزاري رويتر از كوالالامپور، ايران ديروز با كسب پيروزي سه بر صفر در مقابل لبنان و با كسب 9 امتيار از چهار بازي به مرحله پاياني راه يافت. اين درحالي است كه تيم فوتبال اردن روز سه شنبه با پيروزي بر تيم كره شمالي با نتيجه سه بر صفر و با سه امتياز بيشتر از ايران يعني 12 امتياز، از پيش صعود خود را به مرحله پاياني مسابقات فوتبال جام ملت هاي آسيا در چين مسجل كرده بود.
علي دايي مهاجم تيم ملي فوتبال ايران در دقيقه 38 بازي نخستين گل تيمش را در ورزشگاه تقريباً خالي از تماشاگر بيروت از روي نقطه پنالتي به ثمر رساند. دو گل بعدي تيم ايران در نيمه دوم به ترتيب توسط يحيي گل محمدي و واحدي نيكبخت به دست آمد و بدين ترتيب سه امتياز براي ايران به عنوان دارنده سه بار عنوان قهرماني مسابقات فوتبال جام ملت هاي آسيا رقم خورد.
تيم فوتبال قطر نيز با مربيگري فيليپ تروسيه مربي سابق تيم ملي ژاپن نيز در گروه b، با پيروزي خانگي دو بر صفر در برابر سنگاپور جواز صعود به مرحله پاياني را يافت. تيم ملي كويت پيشتر از اين گروه به مرحله پاياني صعود كرده بود.
قائم مقامي قهرمان مسابقات امارات
احسان قائم مقامي استاد بزرگ شطرنج ايران بالاتر از استاداني از كشورهاي جمهوري آذربايجان و گرجستان قهرمان مسابقات بين المللي جدول استادي دبي امارات شد.
به گزارش روابط عمومي فدراسيون شطرنج
قائم مقامي در دور پانزدهم و پاياني رقابت ها بر رانوسيس استاد بزرگ لتوني الاصل پيروز شد تا با 5/8 امتياز عنوان قهرماني مسابقات را از آن خود بسازد.
بعد از قائم مقامي، ماگرامف استاد بزرگ آذربايجان، گلاشويلي استاد بزرگ گرجستان به همراه آقاماليف استاد بزرگ آذربايجان با 8 امتياز دوم تا چهارم شدند.
صالح نبيل از امارات با 5/7 امتياز ضمن قرار گرفتن در رتبه پنجم موفق به كسب نرم استاد بين المللي شد.
داشويلي استاد بزرگ گرجستان با 7 و رانوسيس با 5/6 امتياز ششم و هفتم شدند.