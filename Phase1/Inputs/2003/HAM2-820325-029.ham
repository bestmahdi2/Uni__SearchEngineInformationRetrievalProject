همايش «فرهنگ و صنعت» برگزار مي شود
تهران- خبرگزاري جمهوري اسلامي:  مشاور وزير صنايع  و معادن  اعلام  كرد: همايش  «فرهنگ  و صنعت » روزهاي 27 و 28 خرداد ماه  جاري  با حضور مديران  ارشد حوزه  فرهنگ  و صنعت  در تهران برگزار مي شود.
دكتر «محمدعلي  نجفي » رئيس  شوراي  فرهنگ  و صنعت  و رئيس  اين  همايش ، روزشنبه  در جمع  خبرنگاران  گفت : در اين  همايش  درمورد هشت  موضوع  سخنراني  مي شودو هشت  گروه  كاري  موضوع ها را به  طور دقيق  بررسي  مي كنند.
وي  همكاري  صنعت  و دانشگاه  را ضروري  خواند و اظهار داشت : براي  ارتباط صنعت  و دانشگاه  بايد مكانيزمي  طراحي  شود كه  صنعت  نياز واقعي  به علم  و دانش دانشگاه  را احساس  كند و دانشگاه  نيز از درون  به  حل  مشكلات  صنعت  همت  گمارد.
نجفي  گفت : حدود 70 درصد مديران  صنعتي  و يا كارآفرينان  اكنون  به  فكرتامين  ماشين آلات  و دانش  فني  از خارج  هستند و درمقابل  حدود 90 درصد تحقيقات دانشگاهي  مربوط به  مسايل  روز صنعت  و جامعه  نيست .
نجفي  با اشاره  به  طرح هاي  انجام  شده  ودر دست  اجراي  شوراي  فرهنگ  و صنعت اظهار داشت : اين  شورا طرح  علل  گرايش  مردم  به  استفاده  از كالاهاي  خارجي  رابررسي  كرده  كه  به  اعتقاد آن ، بخشي  از اين  موضوع  مربوط به  جنبه هاي  فرهنگي ، جامع  شناختي  و بخشي  نيز اقتصادي  است .
وي  از طرح هاي  تشكيل  موزه  صنعت ، همكاري  وزارتخانه هاي  آموزش  و پرورش  وصنايع  و معادن  و افزايش  بهره مندي  كاركنان  بخش  صنعت  از محصولات  و كالاهاي فرهنگي  به  عنوان  طرح هاي  اين  شورا، نام  برد.
وي  تصريح  كرد: اين  شورا آماده  است  از هر طرحي  كه  در اختيار قرار گيردو اصل  طرح  مورد تاييد باشد، پس  از بررسي  و يافتن  راهكارهاي  لازم ، آن  را به مرحله  اجرايي  برساند.
شوراي  فرهنگ  و صنعت  از حدود 18 ماه  قبل  در وزارت  صنايع  و معادن  تشكيل  شده  است .