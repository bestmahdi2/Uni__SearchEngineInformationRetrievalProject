فركي: كريمي تنها غايب تيم ملي است
گروه ورزشي: مربي تيم ملي ايران پيرامون سفر به بلاروس و يك ديدار دوستانه با اين تيم وضعيت تيم ملي ايران را اينگونه ارزيابي كرد كه خوشبختانه مشكلي براي به همراه بردن تمامي نفرات تيم ملي به بلاروس نداريم و با تمام قدرت به اين كشور سفر خواهيم كرد.
حسين فركي گفت:با نشستي كه با آقاي غمخوار مدير عامل محترم باشگاه پرسپوليس داشتيم رضايت وي را جلب كرديم كه يحيي گل محمدي و جواد كاظميان به جاي اردوي تركيه به همراه تيم ملي به بلاروس بيايند كه ايشان هم بدون هيچ گونه مخالفتي، پذيرفتند.
همچنين باشگاه پگاه گيلان با حضور پژمان نوري در اردوي تيم ملي موافقت كرد و بقيه تيم ها هم مشكلي براي بازيكنان ملي پوش خود نداشتند.
وي گفت: بدين ترتيب در سفر بلاروس تمامي بازيكنان خود را در اختيار خواهيم داشت و فقط علي كريمي كه آسيب ديده هم بود به امارات رفت تا خودش را به باشگاه الاهلي معرفي كند و از آنجا به اردوي ايتاليا برود و از تيم فجر سپاسي فقط معدنچي را به بلاروس مي بريم و روي نفرات ملي پوش سپاهان هم فعلاً نظري نداريم و درباره آنها بعداً تصميم قطعي خواهيم گرفت. تيم ملي ايران امروز ساعت 10 صبح تهران را به قصد بلاروس ترك مي كند و روز چهارشنبه به مصاف تيم ملي اين كشور مي رود و جمعه به تهران باز مي گردد.