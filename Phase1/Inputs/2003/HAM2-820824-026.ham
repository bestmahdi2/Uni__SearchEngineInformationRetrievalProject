20فيلم در نمايشگاه بين المللي قرآن
دبير بخش  فيلم  نمايشگاه  بين المللي  قرآن  كريم  اعلام  كرد همزمان  بابرپايي  اين  نمايشگاه ، سالن  3 سينما فلسطين  بليت  نيم  بها مي فروشد. به  گزارش  ستاد خبري  نمايشگاه  بين المللي  قرآن  كريم ، سهيل  جهان بيگلري  گفت  با اجراي  اين  برنامه  كه  از 19 آبان  ماه  آغاز شده  است  و تاچهارم  آذر ادامه  خواهد داشت ، آثار بخش  مسابقه  فيلمهاي  كوتاه  و فيلمهاي  بلند سينمايي  در معرض  تماشاي  عموم  گذاشته  مي شود. وي  افزود: در اين  مدت 20 فيلم  ايراني  و خارجي  در سه  نوبت  به  نمايش  درخواهد آمد و بيشتر فيلم  هاي  خارجي  جديدا خريداري  شدند و تا كنون  به  نمايش  در نيامده اند. بيگلري  گفت:  از فيلمهاي  داخلي  مي  توان  به  آثار پويانمايي  خورشيد مصر به  كارگرداني  بهروز يغمائيان  و شهرام  خوارزمي ، اينجا چراغي  روشن  است  اثر سيدرضا ميركريمي ، گاهي  به  آسمان  نگاه  كن  به  كارگرداني  كمال  تبريزي ، كولي  از علي  شاه  حاتمي  و روزكارنامه  به  كارگرداني  مسعود كرامتي  اشاره  كرد. دبير بخش  فيلم  نمايشگاه  قرآن  كريم  تصريح  كرد: در اين  بخش  فيلمهايي  چون  پيشگويي هاي  مرد شاهپركي  اثر مارك  پلينگتن ، ديگران  از املخاندرو امنابار، اينك  آخرالزمان  از فرانيس  فورت  كاپولا و دخالت  الهي  به  كارگرداني  بنيو سليمان  به  نمايش  در مي آيد. يازدهمين  نمايشگاه  بين المللي  قرآن  كريم  كه  با همكاري  مركز توسعه  وترويج  فعاليتهاي  قرآني  معاونت  فرهنگي  وزارت  فرهنگ  و ارشاد اسلامي  برپا شده  است  تا پايان  ماه  مبارك  رمضان  داير خواهد بود.