وضعيت واردات فولاد به كشور نگران كننده است
رئيس  هيات  مديره  انجمن  توليدكنندگان  فولاد ايران  اعلام  كرد: واردات  5/2ميليون  تن  فولاد در چهار ماهه  نخست  سال  جاري ، براي  اين  صنعت  نگران كننده است .
«تقي  بهرامي» افزود: واردات  فولادتنها در تير ماه  امسال  به  777 هزار تن  رسيد و با ادامه  روند فعلي  واردات ، مسئولان  نبايد اوضاع  اين  صنعت  را عادي  تصور كنند.وي  در پاسخ  به  اظهارات  هفته  گذشته  مديركل  صنايع  فلزي  والكتريكي  وزارت صنايع  و معادن  كه  گفته  بود « واردات  فولاد نگران كننده  نيست »، اظهار داشت : اين  گونه  مطالب  در حالي  بيان  مي شود كه  امسال  يك  ميليون  تن  به  توليدات فولاد كشور افزوده  مي شود.
بهرامي ادامه  داد: مسئولان  هنوز باور نكرده اند چنانچه  واردات  فولادرا كنترل  نكنند، هيچ گونه  جلوداري  براي  آن وجود ندارد.واردات  آهن آلات  باتوجه  به  بهره گيري  از تسهيلات  مدت دار(يوزانس )بهانه اي  براي  استفاده  از وام كم بهره  است  و واردكنندگان  تا زمين گير كردن  توليد و اشتغال  به  آن ادامه خواهند داد.وي  گفت : مسئولان  وزارت  صنايع  و معادن  بايد به اين  باور برسند كه  از اين پس  فقط با توليدكنندگان  بخش  دولتي  فولاد مواجه  نيستند كه  خود تصميم گيرنده  باشند.
به گفته  بهرامي ، بخش  خصوصي  اكنون ، واحدهايي  با قدرت  توليد سالانه  چهارتا پنج  ميليون  تن  فولاد را در حال  ساخت  و راه اندازي  دارند و پيش بيني  مي شودتا دو يا سه  سال  آينده  اين  واحدها به  بهره برداري  برسند.