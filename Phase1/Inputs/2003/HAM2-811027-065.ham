روزي 800 ماتم
حوادث غيرمترقبه در ايران بالا است 
عدم رعايت نكات ايمني در ساخت و سازها گاه به حدي مشكل ساز است كه حتي براي 
نيروهاي امداد نيز مشكل آفرين مي شود
معاون سلامت وزارت بهداشت و درمان خبر از قرباني شدن روزانه 800 نفر در حوادث غير
مترقبه مي دهد8000 نفر روزانه در ايران به دليل مرگ زودرس جان خود را از دست مي دهند
كه 65 درصد از آن بر اثر حوادث غيرمترقبه، تصادف، مرگ هاي عمدي(خودكشي)و بيماري هاي 
خاص مي ميرند زلزله، سيل، تصادف، آتش سوزي و... از جمله حوادثي است كه سالانه جان 
هزاران نفر را مي بلعد هر چند كارشناسان يكي از معدود راه هاي كاهش اين ميزان قرباني 
شدن را تقويت نيروي امدادرساني مي دانند، اما ثبت رقم 800 نفر در طول يك روز براي ايران 
به اقداماتي فراتر از تقويت نيروي امداد نيازمند است. 
ضعف در كمك رساني به آسيبديدگان، صدمات احتمالي را گاه تا چند برابر افزايش مي دهد تا
از آن جا كه اقدام به موقع و مناسب و حضور موفق گروه هاي كمك رسان مي تواند خطر مرگ را
براي برخي آسيبديدگان كاهش دهد. تجهيز بيمارستان ها و ايجاد مراكز امدادرساني در كشور
ما با روندي كمتر از آنچه مورد نياز جمعيت چند ميليوني ما است شكل گرفته تا آن جا كه 
براي اين جمعيت 60 ميليوني يك هزار و 207 تخت سوختگي در سراسر كشور وجود دارد كه اين 
ميزان تحت پاسخگويي نياز بيماران نيست. اين تعداد تخت در حالي به ارائه خدمات 
مي پردازند كه روزانه 935 نفر در كشور به دلايل مختلف دچار سوختگي مي شوند كه از اين 
تعداد بين پنج تا شش نفر جانشان را از دست مي دهند. كمبود نيروي متخصص نيز يكي ديگر از
عمده ترين مشكلات موجود در مراكز امدادرساني و بيمارستان هاست. كمبود پرستاران متخصص در
بخش هاي اورژانس بيمارستان ها يكي ديگر از عوامل سببساز فوت در افراد است كه دچار
سوختگي هاي گوناگون شده اند. 
پيش بيني وقوع بلاياي طبيعي، آمادگي براي مبارزه و كاستن شدت آن و حضور نيروهاي امدادي 
در محل هايي كه احتمال وقوع حادثه در آن ها بيشتر است به منظور كمك رساني سريع و
جلوگيري از بالارفتن ميزان خسارت جاني و مالي از نيازهاي ضروري خدمت رساني در هر حادثه 
غيرمترقبه اي است، حال آنكه در بسياري از موارد اين نكات كمتر مورد توجه قرار مي گيرد. 
بارها اين جملات را از دهان مردم شنيده ايم كه از هنگام وقوع حادثه تا وقتي گروه امداد
به محل مي رسند مدت زمان زيادي سپري شده است حال آنكه هر چه زمان بين وقوع حادثه و
رسيدن گروه امداد كاهش يابد خسارت كمتري به بار خواهد آمد و جان تعداد كمتري از افراد
به خطر مي افتد ايجاد ايستگاه هاي امداد در محل هاي مناسب و تحت پوشش قراردادن تمام 
نقاط شهر و حتي جاده هاي ارتباطي يكي از راهكارهايي است كه مي تواند وقوع خطر را به 
حداقل برساند. 
چگونگي ساخت و سازهاي شهري نيز نقش موثري در امدادرساني به افراد جامعه دارد. هر گاه 
نكات ايمني در ساخت و سازها و مسيرهاي ارتباطي صورت نگيرد وقوع يك حادثه كوچك، موجب به 
خطر افتادن جان تعداد زيادي از افراد خواهد شد. در اين حال كارشناسان به شدت تاكيد
مي كنند رعايت موارد ايمني و استاندارد مي تواند در بروز حوادث غيرمترقبه، ميزان خطر
ناشي از حادثه را كاهش دهد. عدم رعايت نكات ايمني در ساخت و سازها گاه به حدي مشكل ساز
مي شود كه حتي براي نيروهاي امداد نيز مشكل آفرين مي شود. در حادثه اي مانند آتش سوزي 
بازار بزرگ تهران خودروهاي آتش نشاني به دليل عدم توانايي سريع در عبور از كوچه ها و
خيابان هاي منطقه بسيار كندتر از آنچه لازم است حركت كرده و در مدت زمان طولاني تر به 
محل حادثه دست پيدا مي كنند ستاد حوادث غيرمترقبه نهادي است كه در هنگام بروز بلاياي 
طبيعي مسئوليت امداد و نجات را بر عهده دارد. اسماعيل برزي جانشين رئيس ستاد حوادث 
غيرمترقبه كشور در رابطه با نحوه امدادرساني در مواقع بحراني مي گويد: ستاد حوادث غير
مترقبه به عنوان ستاد هماهنگ كننده است و نيروي اجرايي در اختيار ندارد و در مواقع 
بحراني بين نهادهاي مختلف مانند ارتش، ستاد مشترك و هلال احمر هماهنگي ايجاد مي كند تا
عمليات امدادرساني انجام شود. وي حوادث را به دسته محلي، منطقه اي و ملي تقسيم مي كند
و مي گويد: در مورد حوادث محلي نيروهاي امدادي همان محل وارد عمل مي شوند و در حوادث 
منطقه اي، استان هاي همجوار براي كمك به حادثه ديدگان اعزام مي شوند. برزي روند عمليات 
امدادرساني را از زمان وقوع تا پايان اينگونه توضيح مي دهد: ابتدا منطقه حادثه ديده 
موضوع را به ستاد اطلاع مي دهد و سپس با تكميل فرم هايي، آن ها را در اختيار ارتش، ستاد
مشترك و هلال احمر قرار مي دهيم و به اين ترتيب امدادرساني آغاز مي شود. جالب توجه اين 
كه طي كردن اين مراحل بين 2 تا 3 ساعت وقت لازم دارد حال آنكه در هنگام وقوع يك حادثه 
ساعت ها، دقيقه ها و حتي ثانيه ها براي نجات جان انسان هايي كه در معرض خطر مرگ قرار
دارند، داراي اهميت زيادي است. از دست دادن لحظه ها و ساعت ها در هنگام بروز حوادث 
غيرمترقبه يكي از بزرگ ترين ضعف هايي است كه نيروهاي امداد مي توانند داشته باشند. در
مواردي كه حادثه ديدگان نيازمند كمك هاي امدادي از مركز باشند اعزام نيرو و امكانات از
تهران انجام مي شود. بدون شك براي انتقال نيرو و امكانات از تهران به ساير نقاط كشور
استفاده از مسيرهاي هوايي بهترين راه حل موجود و سريع ترين امكان براي رساندن كمك خواهد
بود اما به دليل نبود هليكوپتر به تعداد كافي اين اتفاق در بسياري موارد رخ نمي دهد. 
هلال احمر كشور ما عنوان سازماني كه مسئوليت امدادرساني به حادثه ديدگان را بر عهده 
دارد تنها 2 دستگاه هليكوپتر در اختيار دارد. 
به گفته برزي اگر شرايط خيلي حاد باشد از ارتش و ستاد مشترك نيز هليكوپتر مي گيرند. 
اما تعريف شرايط حاد را چه كسي خواهد داشت ! يك تصادف در جاده اي در نزديكي شهر با چند
سرنشين خودرو تا چه اندازه مجال امدادرساني دارد جان چند نفر به خطر مي افتد تا شرايط
مورد توجه مسئولان امر قرار مي گيرد؟ در شرايط مشابه و حادي كه پيش مي آيد اگر دو
هليكوپتر هلال احمر در حال انجام وظيفه باشند چقدر طول مي كشد تا هليكوپتر ديگري از
ستاد مشترك و ارتش قرض گرفته شود؟ روزانه چند نفر در جاده هاي كشور بر اثر ديررسيدن 
آمبولانس مجهز و به دليل دير رسيدن به بيمارستان مجهز جان خود را از دست مي دهند؟ چند
ايستگاه امدادي جاده اي در كشور ما وجود دارد تا در صورت بروز تصادف هر چه سريع تر به 
كمك حادثه ديدگان بشتابد؟ بر اساس تحقيقات انجام شده در مجموع 33 بلاي طبيعي وجود دارد
كه جهان را تهديد مي كند. 
امدادرساني در 33 مورد از بلاياي طبيعي به عهده گروه هاي امداد است. يعني اين گروه ها
بايد براي 33 نوع بلاياي مختلف كه ممكن است به وقوع بپيوندد آمادگي لازم را در هر لحظه 
داشته باشند. به همين منظور براي هماهنگي هر چه بيشتر بين تمام افراد گروه هاي 
شركت كننده در امدادرساني و نيز بين گروه ها با يكديگر انجام تمرين هاي دقيق و زياد
مورد نياز است. به منظور كمك رساني سريع و دقيق آمادگي هميشگي نيروهاي امدادي لازم و
ضروري است. انجام مانورهاي تمريني اين آمادگي را در بين نيروهاي كمك رسان به وجود
مي آورد. اما براي آماده بودن نيروهاي كمك رسان هر ساله در هفته "كاهش بلاياي طبيعي "
مانور تمريني برگزار مي شود كه اين مانور بين يك هفته تا 10 روز طول مي كشد و مانور
ديگري در طول سال انجام نمي شود البته برنامه هاي آموزشي هميشه اجرا مي شود. براي 
كشوري كه روزانه به طور متوسط 800 نفر جان خود را به دلايل گوناگون حوادث غيرمترقبه از
دست مي دهند تنها انجام يك مانور در طول سال هرگز كافي نيست. هماهنگي و كمك رساني به 
كساني كه حادثه ديده اند كاري است كه به برنامه ريزي دقيق و هماهنگي زيادي نياز دارد. 
آموزش عمومي به مردم براي جلوگيري از بروز حوادث و نيز آموزش در زمينه چگونگي كمك به 
افراد حادثه ديده نيز مي تواند بخشي از تلفات را كاهش دهد. 
به طور مثال چندي پيش بر اثر يك سانحه رانندگي چند تن جان خود را از دست دادند اين 
سانحه كه در اصفهان رخ داد، تصادف بين يك كاميون و چند دستگاه خودرو سواري بود. در همين 
حال با اين كه تعداد زيادي جرثقيل و خودروهاي امدادي آتش نشاني در محل حاضر شده بودند
تجمع مردم به حدي بود كه مانع از امدادرساني مامورين امداد مي شد. حوادث ناخوشايند
همچنان خود را پررنگ تر و محكم تر در زندگي ما نشان مي دهد. تكرار مرگ روزانه 800 نفر
در حوادث غيرمترقبه و تكرار آن در هر روز يك فاجعه است.