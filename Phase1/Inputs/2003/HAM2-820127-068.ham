عسكراولادي:
آمريكايي ها مشوق غارت و ناامني در عراق هستند
گروه سياسي: دبيركل  جمعيت  موتلفه  اسلامي گفت : آمريكاييها مشوق  غارت ، هرج  و مرج و ناامني  و شايد حتي  ترور در عراق  هستند تا ضرورت  وجود آنها در اين  كشوراثبات  شود.
به  گزارش  روابط عمومي جمعيت  موتلفه ، حبيب  الله عسكراولادي  در پايان  نشست  دبيران   اين  مجمع ، افزود: مردم   اين  شگرد را خوب فهميده اند و لذا با تظاهرات  و تجمع  خواهان  خروج  آنها هستند.
مردم  به سرعت  كنترل  شهرها را به  عهده  گرفتند البته  پيام  مقام  معظم  رهبري  در اين  باره  آگاهي  بخش ، بيداركننده  و بسيار مؤثر بود.
وي  با اشاره  به  نفرت  روزافزون  ملتهاي  منطقه  و جهان  از آمريكا و انگليس گفت : اگر آمريكاييها راست  مي گويند و براي  استقرار دمكراسي  و آزادي  به عراق  آمده اند بايد هرچه  زودتر اين  كشور را ترك  كنند و سرنوشت  عراق  را به  مردم   اين  كشور بسپارند.
فقط در اين  صورت  است  كه  نفرت  جهاني  عليه  خود را كاهش  مي دهند.