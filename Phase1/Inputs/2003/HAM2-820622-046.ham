ستاري فر نتايج انتخاب گزينه هاي مختلف رشد اقتصادي را در 10 سال آينده تشريح كرد
گروه اقتصادي: اظهارنظر كارشناسان درباره سرنوشت اقتصاد ايران به ويژه برنامه چهارم توسعه در روزهاي گذشته شتاب قابل قبولي را تجربه كرده است. مهمترين موضوعي كه كارشناسان سياسي و اقتصادي درباره آن سخن گفته يا مقاله نوشته اند، چگونگي دستيابي به نرخ رشد سريع است كه علاوه بر حفظ منافع ملي شرايط را براي پر كردن شكاف درآمدي ميان ايران و كشورهاي ديگر برطرف كند. تعامل با اقتصاد جهاني مسئله ديگري است كه در اين باره بحث شده ومي شود. محمد ستاري فر رئيس سازمان مديريت و برنامه ريزي كشور در تازه ترين اظهارات خود بار ديگر توجه نهادها و مسئولان سياسي و اقتصادي كشور را به نتايج انتخاب گزينه هاي مختلف جلب كرد.وي در خصوص چگونگي عرضه و تقاضاي نيروي كار و اشتغال كشور گفت: تعداد فرصتهاي شغلي ايجاد شده در سال 79 431، هزار سال 80، 494 هزار و سال 81 690، هزار بوده است.
«رئيس سازمان مديريت و برنامه ريزي كشور با اشاره به برنامه چهارم توسعه كشور گفت: با ادامه روند فعلي در يك افق 10 ساله نرخ رشد توليد ناخالص داخلي و نرخ رشد سرمايه گذاري 9/3 نرخ بيكاري 5/17، نرخ تورم 22، نرخ رشد نقدينگي 3/27 درصد، سرمايه گذار خارجي در سال 94 126،/1 ميليارد دلار، صادرات غيرنفتي در سال 94، 9/10 ميليارد دلار و رشد متوسط سالانه 6/5 درصد خواهد بود و اين درحالي است كه در صورت انتخاب گزينه رشد سريع، نرخ رشد توليد ناخالص داخلي 6/8، نرخ رشد سرمايه گذاري 9/10، نرخ بيكاري 7، نرخ تورم 5، نرخ رشد نقدينگي 16 درصد، سرمايه گذاري خارجي در سال 94، 305/6ميليارد دلار، صادرات غيرنفتي در سال 94 5،/31 ميليارد دلار و رشد متوسط سالانه 8/15 درصد خواهد بود و در صورت انتخاب گزينه رشد معتدل، نرخ رشد توليد ناخالص داخلي 7، نرخ رشد سرمايه گذاري 3/9، نرخ بيكاري 1/12، نرخ تورم 8، نرخ رشد نقدينگي 17 درصد سرمايه گذاري خارجي در سال 94، 717/2 ميليارد دلار، صادرات غيرنفتي در سال 94، 19 ميليارد دلار و رشد متوسط سالانه 1/10 درصد خواهد بود.وي در خصوص نتايج گزينه ادامه روند موجود در برنامه چهارم گفت: بررسي ها حاكي از آنست كه رشد توليد ناخالص در دوره 1384-94 به طور متوسط معادل 9/3 درصد خواهد بود و توليد ناخالص داخلي سرانه در اين دوره از 2/16به 7/20 ميليون ريال افزايش خواهد يافت.(معادل سالانه به طور متوسط 5/2درصد)
ستاري فر افزود: مقايسه تطبيقي بين روند تغييرات درآمد سرانه ايران با برخي از كشورهاي آسياي جنوب شرقي گوياي آنست كه چنانچه افزايش آينده اين متغير بر اساس اين گزينه صورت گيرد شكاف و فاصله بين درآمد سرانه ايران با اين كشورها در افق 1394(2015 ميلادي)گسترده تر خواهد شد.وي با بيان اينكه نسبت فعلي درآمد سرانه كره به ايران حدود 8 برابر، مالزي 3 برابر، سنگاپور 17 برابر و تايلند 7/1برابر است گفت: در صورت ادامه روند موجود نسبتهاي مذكور در مورد كره به 5/11 برابر، مالزي 4 برابر، سنگاپور 24 برابر و تايلند 2 برابر افزايش خواهد يافت.
رئيس سازمان مديريت و برنامه ريزي كشور ادامه داد: طي سالهاي مورد پيش بيني، بيكاري در كشور از سه ميليون نفر به 3/5 ميليون نفر و نرخ بيكاري از 1/13درصد به 5/17 درصد افزايش خواهد يافت و طي اين دوره به طور متوسط سالانه 512 هزار شغل ايجاد خواهد شد.
وي افزود: در اين دوره رشد بهره وري نيروي كار مطابق روند تاريخي خود در حدود 5/1 درصد ثابت باقي خواهد ماند و صادرات غيرنفتي از حدود 3/6ميليارد دلار به 11 ميليارد دلار افزايش خواهد يافت و نسبت آن به توليد ناخالص داخلي افزايش چنداني پيدا نكرده و تراز تجاري كه در سال 81 مازادي معادل 4/4 ميليارد دلار داشت، در سال 1394 با 8/19 ميليارد دلار كسري مواجه شده و رشد نقدينگي بر مبناي روندهاي گذشته در دوره پيش بيني برابر 3/27 درصد خواهد بود.ستاري فر گفت: با انتخاب گزينه رشد سريع در اين مدت 10 سال، رشد ناخالص داخلي سالانه، 6/8 درصد مي شود كه در اين گزينه با فرض متوسط رشد 2/7درصد توليد سرانه، فاصله ايران با كشورهاي ياد شده در بررسي گزينه ادامه روند موجود كاهش خواهد يافت و درآمد سرانه ايران با رقم 4 هزار و 679 دلار در سال 1394 با تركيه و تايلند برابر شده و در مورد كره جنوبي و مالزي نيز نسبتهاي اشاره شده به نصف ارقام ياد شده كاهش مي يابد.وي با بيان اينكه در صورت انتخاب اين گزينه سالانه حدود 936 هزار فرصت شغلي جديد در اقتصاد كشور ايجاد خواهد شد گفت: رشد صنعت در اين گزينه معادل 14 درصد و رشد تشكيل سرمايه ثابت ناخالص داخلي معادل 11 درصد و سرمايه گذاري خارجي در اين افق معادل 3/6 ميليارد دلار خواهد بود كه تقريبا 10 برابر عملكرد سال پايه است.
رئيس سازمان مديريت و برنامه ريزي كشور تصريح كرد: حال اگر گزينه رشد معتدل را درنظر بگيريم نرخ تورم با ملاحظه الزامات هم پيوندي با اقتصاد جهاني در حد متوسط سالانه 5 درصد مهار شده و رشد نقدينگي در حد متوسط سالانه 16 درصد خواهد بود.وي افزود:در گزينه رشد و هم پيوندي معتدل، رشد توليد ناخالص داخلي در حد 7 درصد درنظر گرفته شده و رشد بهره وري نسبت به گزينه پيشين كمتر هدفگذاري شده كه در نتيجه نرخ بيكاري طي اين مدت از 1/13 به 2/9 درصد كاهش خواهد يافت و شمار فرصتهاي جديد شغلي معادل 777 هزار شغل در سال خواهد بود و از همه مهم تر رشد بخش صنعت در اين گزينه به طور متوسط سالانه 12 درصد و رشد سرمايه گذاري حدود 9 درصد خواهد بود.
ستاري فر با اشاره به ضرورت استفاده از گزينه رشد سريع در كشور گفت: بر اساس اين گزينه رشد متوسط توليد ناخالص داخلي در دوره 1384 - 1394، 6/8درصد، رشد متوسط سالانه درآمد سرانه 2/7 درصد(2 برابر سال پايه)، رشد متوسط سالانه سرمايه گذاري 9/10 درصد، رشد متوسط سالانه بهره وري نيروي كار 4/4 درصد، نرخ بيكاري در پايان دوره 7 درصد، جمعيت بيكار در پايان دوره 2 ميليون و 184 هزار نفر، صادرات كالاهاي غيرنفتي در سال پايان دوره 31 هزار و 527 ميليون دلار، صادرات صنعتي در سال پايان دوره 23 هزار و 645 ميليون دلار، تراز تجاري در سال پايان دوره صفر، سرمايه گذاري مستقيم خارجي در سال پايان دوره 6 هزار و 306 ميليون دلار، رشد متوسط سالانه نقدينگي 16 درصد، نرخ متوسط سالانه تورم 5 درصد، نسبت صادرات كالاهاي غيرنفتي به كل صادرات كالا 66 درصد و نسبت هزينه دهك ثروتمندترين به دهك فقيرترين افراد جامعه در سال پايان دوره به 14 درصد خواهد رسيد.وي تأكيد كرد:حتي اگر گزينه مطلوب رشد سريع را انتخاب كنيم در سال 1394 درآمد سرانه ايران با رسيدن به رقم 4 هزار و 679 دلار همچنان 81 دلار از كشورهاي تركيه و تايلند، هزار و 841 دلار از مالزي، 22 هزار 551 دلار از كره جنوبي و 52 هزار و 441 دلار از سنگاپور كمتر است.
رئيس سازمان مديريت و برنامه ريزي كشور در پايان اظهار اميدواري كرد مسئولان كشور در تحقق اهداف و چشم اندازهاي برنامه چهارم تمام اهتمام خود را بكار گيرند.
به گزارش ايسنا، ستاري فر گفت: در حال حاضر 19 طرح مهم كشور از فرودگاه بين المللي امام خميني(ره)گرفته تا پل شهيد كلانتري، نيمه تمام مانده كه 17 طرح متعلق به برنامه اول و دوم توسعه و دو طرح از اين تعداد، مربوط به برنامه سوم است.
وي بر تجهيز امكانات جهت اتمام طرحها تأكيد و تصريح كرد: امسال بايد 30 هزار پروژه عمراني نيمه تمام به اتمام برسد.
رئيس سازمان مديريت و برنامه ريزي كشور همچنين اعلام كرد: بر اساس آخرين آمار، ميزان تعهدات بالفعل وام و فاينانس(كالا و خدمات وارد شده)دولت 8 هزار و 734 ميليون دلار و ميزان تعهدات احتمالي شامل تعهدات بالقوه و بهره هاي آتي وام و فاينانس(در حين انجام قرارداد كاري)دولت 14 هزار و 704 ميليون دلار يعني در كل 23 هزار و 438 ميليون دلار است. به عبارت ديگر اگر تمام تعهدات وامي احتمالي دولت را برهم بزنيم باز هم 8 هزار و 734 ميليون دلار از سالهاي قبل بدهكاريم.
رئيس سازمان مديريت و برنامه ريزي كشور در خصوص برداشتهاي بودجه طبق قانون بودجه سال 82 گفت:« بر اين اساس به بانك مركزي اجازه داده شده است مبلغ 9/0 ميليارد دلار از بابت بازپرداخت وام يك ميليارد دلاري سال 80 جهت طرحهاي عمراني و 6/1 ميليارد دلار بابت بازپرداخت سياست يكسان سازي نرخ ارز از موجودي حساب ذخيره ارزي در سال 82 برداشت كند.»