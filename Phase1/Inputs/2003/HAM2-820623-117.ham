سايه روشن ورزش
امارات آماده ميزباني مسابقات جام جهاني فوتبال جوانان است
نايب  رييس  فدراسيون  بين المللي  فوتبال (فيفا)اعلام  كرد، تمامي  اقدامات لازم  براي  برگزاري  مسابقات  جام  جهاني  فوتبال  جوانان  در آذر ماه  سال  جاري انجام  شده  و امارات  عربي  متحده  آماده  برگزاري  اين  پيكارهاست .
ژاك  وارنر از فيفا پس  از بازديد نهايي  از تاسيسات  و ورزشگاه هاي  محل  برگزاري  مسابقات ، آمادگي  امارات  را براي  برگزاري  مسابقات  جام  جهاني  فوتبال  جوانان مورد تاييد قرار داد. وارنر خبر داد كه امارات  تمامي  امكانات و تسهيلات  لازم  براي  برگزاري  اين  رويداد ورزشي  جهاني  را مهيا كرده  است . رقابت هاي  فوتبال  جام  جهاني  جوانان  روزهاي  ششم  تا 28 آذرماه  سال  جاري در امارات  عربي  متحده  برگزار خواهد شد.اين  مسابقات  پيش  از اين  قرار بود فروردين  ماه  سال  جاري  در امارات  برگزارشود اما به  دليل  جنگ  عراق  به  تعويق  افتاد. ميزباني امارات براي اولين بار و آخرين بار نيز نيست، امكانات موجود در امارات اين امكان را به كنفدراسيون فوتبال آسيا و فيفا داده است كه براي انجام مسابقات بزرگ امارات را در رده اول قرار دهد.



مربيان يك شغله
بحث مربيان تيم ملي فوتبال و دو شغله بودن آنها هنوز تمام نشده است. پيروزي با ارزش ايران در مقابل اردن تا حدودي بر گرماي جنجال ها سايه انداخت. اما تأكيد رئيس سازمان تربيت بدني بر تقويت علمي فوتبال در رده تيم هاي ملي اين قضيه را دوباره بر سر زبانها انداخت كه تيم ملي نياز به مربيان خارجي و مجهز به علم روز دارد. در بازي با اردن بخوبي مشخص بود كه مربيان داخلي ما نيز خوب كاركرده بودند و تيم با برنامه و طراحي تاكتيكي وارد ميدان شده است. اما در مورد ديگر رده سني فوتبال يعني اميد، دو ارگان ورزشي متولي هستند. تيم اميد معمولاً بودجه اش از طرف كميته ملي المپيك تأمين مي شود و خود نيز قادر است مربي اش را انتخاب كند. با اشتغال محمدمايلي كهن در تيم سايپا اينگونه به نظر مي رسد كه كميته ملي المپيك دوست دارد يك مربي كاملاً تمام وقت در اختيار اميدها قرار دهد و به همين دليل با سازمان تربيت بدني وارد گفتگو شده اند تا يك مربي آزاد را در رأس تيم اميد قرار دهند. انگار سازمان تربيت بدني نيز با اين امر موافقت كرده و قرار است با هماهنگي و رايزني به زودي مربي تيم اميد اعلام شود، تا خيال سايپا نيز از اين بابت راحت شود و نگراني مسئولين اين تيم نيز برطرف شود.
نژادپرستان در فوتبال
 اتحاديه  فوتبال  اروپا «يوفا» ييرامون  رفتار نژادپرستانه  هواداران  تيم مقدونيه  در ديدار اين  تيم  مقابل  انگليس  پرونده  تحقيق مي گشايد.
يوفا با استناد به  گزارش  ناظر يوفا در مسابقه  مورد نظر و باتوجه  به گفته هاي  بازيكنان  و همچنين  تصاوير تلويزيوني  گرفته  شده  از مسابقه  اقدام به  شناسائي  عاملان  اين  رفتارهاي  نژادپرستانه  خواهد كرد. تيم هاي  ملي  انگليس  و مقدونيه  هفته  گذشته  در چهارچوب  مسابقات  مقدماتي  جام  ملتهاي  اروپا در شهر اسكوپيه  به  مصاف  هم  رفتند و انگليس  به برتري  1-2 رسيد. در اين  ديدار هواداران  تيم  مقدونيه  شعارهاي  نژادپرستانه  عليه  بازيكنان  رنگين  پوست  انگليس  سر دادند.
يوفا همچنين  به  موضوع  حوادث  خشونت  باري  كه  در ديدار تيم هاي  ايتاليا- ولز در همان  شب  در شهر ميلان  به  وقوع  پيوست  نيز رسيدگي  مي كند. در ديدار تيمهاي  بوسني - نروژ هم  در همان  شب  شعارهاي  نژادپرستانه اي  عليه  بازيكن  سياه  پوست  تيم  نروژ داده  شد كه  يوفا به  اين  مسئله  هم  رسيدگي خواهد كرد. اين مبحث سالها بود كه پرونده اش بسته شده بود ولي هواداران مقدونيه كه هنوز فرهنگ فوتبال اروپا را درك نكرده اند اقدام به دادن شعارهاي نژادپرستانه كرده اند.



انتقاد و سرزنش از مربي تيم ملي فوتبال آلمان
فكر نكنيد تنها در كشور ما مربيان از دست نويسندگان و منتقدان در امان نيستند. در آلمان نيز رودي فولر بازيكن ارزنده قديمي فوتبال آلمان و مربي فعلي تيم ملي نيز در بدترين شرايط روحي قرار دارد. توقف دور از انتظار تيم خوش سابقه فوتبال آلمان برابر ايسلند در ديدار دو تيم موجي از سرزنش هاي تند و صريح را متوجه مسئولان اين تيم به ويژه «رودي فولر» مربي برانگيخته و اين مربي را به خشم آورده است.
تيم هاي ملي فوتبال آلمان و ايسلند در شهر ريكياويك و در چهارچوب مسابقات مقدماتي جام ملتهاي اروپا در سال 2004 به مصاف هم رفتند و به تساوي 1-1 رضايت دادند. اين نتيجه موجي از انتقادها را از سوي محافل مختلف ورزشي و مطبوعاتي متوجه مسئولان تيم ملي آلمان به ويژه رودي فولر كرده است. فولر از اين سرزنشها بشدت عصباني شده است.
فولر ادامه داد: من هرگز مانند مربيان سلف خود همچون برتي فوگتس يا اريش ريبك صندلي مربيگري تيم ملي را نچسبيده ام اما از خود و تيم ملي در قبال فشارهايي كه از جهات مختلف بدان تحميل مي شود، دفاع مي كنم.