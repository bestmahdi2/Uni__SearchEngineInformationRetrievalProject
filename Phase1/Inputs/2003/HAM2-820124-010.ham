گزارشي از عملكرد تجارت خارجي كشور در 11 ماه سال 81
شيب ملا يم افزايش صادرات غير نفتي
تا پايان يازدهمين ماه سال 81 بالغ بر 12 ميليون و 356 هزار و 800 تن انواع كالاهاي غيرنفتي به ارزش 4 ميليارد و 166 ميليون و 900 هزار دلار از كشور صادر شد كه نسبت به ارقام دوره مشابه سال قبل از لحاظ وزني 6/13 درصد ولي از لحاظ ارزشي 2/14 درصد افزايش داشت.
صادرات كالاهاي غيرنفتي كشور با درنظر گرفتن 59 ميليون و 800 هزار دلار از محل تجارت چمداني و 317 ميليون و 700 هزار دلار از طريق بازارچه هاي مرزي در 11 ماه سال 81 به 4 ميليارد و 544 ميليون و 400 هزار دلار افزايش يافت كه نسبت به دوره مشابه سال قبل 5/17 درصد افزايش نشان مي دهد.
كاهش وزن صادرات كالاهاي غيرنفتي كشور تا بهمن ماه پارسال عمدتا مربوط به كاهش وزني صادرات گازها، آهن آلات و فولاد، ساير محصولات معدني و ساير مصالح ساختماني، سيمان و سنگ ساختماني كار نشده است و رشد ارزشي آنها مربوط به افزايش در ارزش فرش دستباف، پسته و مغزپسته، آهن آلات و فولاد، ساير كالاهاي صنعتي، ساير محصولات پتروشيمي، البسه، انواع قير، آلومينيوم ساخته شده و متانول است.
در 11 ماه پارسال متوسط قيمت يك كيلو كالاي صادراتي غيرنفتي 34 سنت بود كه نسبت به مدت مشابه سال قبل 7/30 درصد افزايش داشت.
براساس تازه ترين گزارش منتشر شده توسط گمرك ايران، 10 قلم عمده كالاهاي صادراتي غيرنفتي كشور در 11 ماه سال 81 حدود 7/36 درصد از وزن و 54 درصد از ارزش صادرات را به خود اختصاص داده اند. متوسط قيمت يك كيلو كالاي عمده صادراتي در دوره مورد بحث حدود 50 سنت بود كه نسبت به مدت مشابه سال قبل 25 درصد افزايش نشان مي دهد.
همچنين متوسط قيمت يك كيلو فرش در اين دوره با 6/25 دلار بيشترين قيمت در بين اقلام صادراتي را دارا بود و نسبت به دوره مشابه سال 80 حدود 9/4 درصد افزايش داشته است.
براساس اين گزارش در 11 ماه سال 81 ارزش هر متر فرش دستباف صادراتي حدود 7/86 دلار بوده است. در بين اقلام عمده كالاهاي صادراتي غيرنفتي، متوسط قيمت ساير كالاهاي صنعتي در دوره مورد نظر نسبت به مدت مشابه سال قبل از آن كاهش و قيمت بقيه اقلام عمده افزايش يافته است.
بالاترين رشد قيمت در بين اقلام عمده كالايي مربوط به آهن آلات و فولاد با 6/107 درصد است.
در 11 ماه سال 81 صادرات كالاهاي صنعتي و پتروشيمي 9 ميليون و 473 هزار و 400 تن و به ارزش 2 ميليارد و 546 ميليون و 400 هزار دلار، كالاهاي كشاورزي 896 هزار تن به ارزش 924 ميليون دلار، كالاهاي معدني يك ميليون و 946 هزار و 200 تن به ارزش 163 ميليون دلار و صنايع دستي 41 هزار و 100 تن به ارزش 533 ميليون و 600 هزار دلار بود.
صادرات گروه كالاهاي مذكور طي اين مدت نسبت به دوره مشابه سال قبل از لحاظ ارزشي به ترتيب 8/15، 7/14، 2/27 و 4/3 درصد تغيير نشان مي دهد.
در همين مدت، سهم كالاهاي صنعتي و پتروشيمي، كشاورزي، معدني و صنايع دستي از ارزش كل صادرات به ترتيب 1/16،
2/22، 9/3 و 8/12 درصد بوده است.
مقايسه ارقام عملكرد با پيش بيني برنامه سوم در 11 ماه سال 81 حاكي از 9/85 درصد تحقق در ارقام برنامه سوم بوده كه با احتساب تجارت چمداني و بازارچه هاي مرزي درصد تحقق ارقام عملكرد برنامه به 7/93 درصد افزايش مي يابد. در بهمن ماه گذشته درصد تحقق عملكرد صادرات كالاهاي غيرنفتي نسبت به ارقام پيش بيني شده در برنامه سوم2/88 درصد بوده است.
درصد تحقق عملكرد صادرات كالاهاي غيرنفتي نسبت به ارقام برنامه در دوره موردنظر، براي كالاهاي كشاورزي 5/87 درصد، صنعتي، معدني و پتروشيمي 4/91 درصد و فرش و صنايع دستي 4/71 درصد بوده است. اين ارقام در بهمن ماه 81 به ترتيب 5/96، 9/80 و 6/69 درصد بوده است.
از سوي ديگر در 11 ماه سال 81 حدود 22 ميليون و 413 هزار و 600 تن كالاي خارجي به ارزش 19 ميليارد و 680 ميليون و 500 هزار دلار وارد كشور شد كه نسبت به ارقام دوره مشابه سال قبل از لحاظ وزني 1/9 درصد كاهش و از لحاظ ارزش 9/16 درصد رشد داشت. متوسط قيمت يك كيلو كالاي وارداتي در اين مدت 88 سنت بود كه نسبت به ارقام مشابه سال قبل 4/29 درصد افزايش داشت.
10 قلم عمده كالاهاي وارداتي به كشور در 11 ماه سال 81 حدود 6/40 درصد از وزن و 7/44 درصد از ارزش كل واردات را به خود اختصاص داده اند. در اين دوره متوسط قيمت يك كيلو محصولات دارويي با 7/60 دلار در بين كالاهاي وارداتي بيشترين ميزان را دارا بود.
واردات جو با 100 درصد كاهش در وزن و ارزش از بيشترين كاهش در بين كالاهاي وارداتي تا پايان بهمن ماه پارسال برخوردار بوده است. اين در حالي است كه واردات انواع نخ از پنبه با 07/32 درصد افزايش در وزن و برنج با 7/42 درصد افزايش در ارزش از بيشترين رشد وزني و ارزشي در بين كالاهاي وارداتي برخوردار بوده اند.
توجه در قيمت اقلام عمده وارداتي در 11ماه سال هاي 80 و 81 حاكي از افزايش قيمت دارو، گندم، كاغذ و مقوا و كاهش قيمت ساير اقلام وارداتي است. مقايسه ارقام عملكرد با پيش بيني برنامه در دوره مورد گزارش حاكي از 7/121 درصد تحقق در ارقام برنامه سوم بوده است.
در بهمن ماه 81 درصد تحقق عملكرد واردات نسبت به ارقام پيش بيني شده برنامه سوم 5/120 درصد بوده است. در 11 ماه سال 81 گمرك بندر امام خميني(ره)، شهيد رجايي و غرب تهران به ترتيب با اختصاص 1/22، 19
5/10 درصد از ارزش صادرات غيرنفتي سه گمرك عمده صادراتي و گمركات شهيد رجايي، مهرآباد و بندر امام خميني به ترتيب با اختصاص 7/47، 8/16 و 1/10 درصد از ارزش كل واردات، سه گمرك عمده وارداتي كشور بوده اند.
صادرات كالاهاي غيرنفتي و اقلام عمده آن در 11 ماه سال هاي 81-1380