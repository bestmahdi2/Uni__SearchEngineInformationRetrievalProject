12 گروه موسيقي در جشنواره گل ياس
از ميان 45 گروه متقاضي شركت در پنجمين جشنواره گل ياس 12 گروه در بخشهاي مختلف موسيقي سنتي، محلي، كلاسيك و پاپ اجراي برنامه مي كنند.
در اين جشنواره كه از 25 تا 31 مرداد در تهران برگزار مي شود گروههاي موسيقي از استانهاي فارس، تربت جام، آذربايجان شرقي، كردستان، قزوين، كرمانشاه و تهران و نيز هنرمنداني چون پري زنگنه، خاطره پروانه، افليا پرتو و... حضور دارند.
مجيد باقي مدير روابط عمومي مركز موسيقي نيز در گفت وگو با همشهري گفت: گروه پري رخ با آواز پري زنگنه قطعه لالايي «لاله و لادن» در قالب زبانهاي،ايتاليايي، انگليسي، ارمني و چند زبان ديگر را براي حضور در اين جشنواره آماده كرده اند.
برنامه هاي جشنواره ساعت 16 تا 20 در دو نوبت اجرا مي شود و اختتاميه آن نيز در روز 31 مردادماه در تالار وحدت برگزار خواهد شد.
پيش فروش بليت هاي جشنواره(براي بانوان)از هفته آينده در گيشه تالار وحدت شروع مي شود كه براي نهادهاي دولتي و گروههاي اجتماعي ويژه بانوان 30 درصد تخفيف در نظر گرفته شده است.