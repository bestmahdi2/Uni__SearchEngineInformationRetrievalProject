سهم ايران از صادرات فرش جهان 28 درصد است
مدير عامل  شركت  سهامي فرش  ايران  گفت : سهم  ايران  از صادرات  فرش  در جهان تنها 28 درصد است .
«محمد علي  كريمي» ديروز در گفت وگو با ايرنا افزود: با بالابردن  كيفيت  در توليد فرش  و توسعه  تجارت  قالي ، مي توانيم  بار ديگر سهم  50درصدي  ايران  را در بازارهاي  جهاني  به  دست  بياوريم .
وي  با اشاره  به  اينكه  تقاضا براي  صادرات  فرش  در جهان  بين  2 تا 5/2 ميليارد دلار كاهش  يافته ، گفت : تلاش  خواهيم  كرد كه  با كاهش  صادرات  فرش كشورهاي  رقيب ، ايران  دچار اين  كاهش  نشود و از اين  فرصت  براي  افزايش صادرات  خود استفاده  كنيم .
وي  افزود: صادرات  فرش  ايران  در سال  81 حدود 516 ميليون  دلار بوده  كه نسبت  به  سال  80 كاهش  نداشته  و اميدواريم  اين  روند در سال  82 افزايش  هم پيدا كند.