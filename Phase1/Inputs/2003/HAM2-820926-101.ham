شوراي مشورتي محلات در منطقه 8 تهران تشكيل مي شود
به  منظور مشاركت  عملي  شهروندان  در مديريت  شهري ، طرح  شوراي  مشورتي  محلات در منطقه  8 تهران  اجرا مي شود.
مدير روابط عمومي شهرداري  منطقه  8 تهران  اعلام  كرد: در راستاي  ايجاد تعامل  شهروندان  مشاركت جو، مديريتي  شهري  و برقراري  بستر همكاري  عملي گروه هاي  مردمي و غيردولتي ، براي  نخستين  بار طرح  شوراي  معتمدين  محلات  در منطقه  8 تهران  اجرا مي شود.
حميد نيكومنش  افزود: اعضاي  اين  شورا باهمكاري  انجمن هاي  شوراياري  و مديريت  شهري ، به  نيازسازي  و نيازشناسي  محلات  و شهروندان  و ارايه  طرح هاي  عملياتي  به  مديريت  شهري  مبادرت  مي ورزند.
وي  خاطرنشان  كرد: در راستاي  تسريع  در حل  و فصل  مسايل  شهري  شهروندان ، ملاقات  مستقيم  مردم  همه  روزه  انجام  مي شود و شهروندان  براي  تعيين  وقت  بايد به  روابط عمومي  اين  شهرداري  مراجعه  كنند.
به  گفته  وي ، مديريت  شهرداري  منطقه  8 تهران ، افزون  بر ملاقات  عمومي ، باحضور در محلات  و تجمعگاه ها از جمله  مدارس ، مساجد و پايگاه هاي  بسيج  به  حل امور پرداخته  و مسايل  آنان  را مورد رسيدگي  قرار مي دهد.
نيكومنش  افزود: به  منظور افزايش  ارتباط مديريت  شهري  و شهروندان  و نيزكاهش  سفرهاي  درون  منطقه اي  و روان سازي  فعاليت هاي  اداري ، شبكه  تلفن  گوياي شهرداري  منطقه  8 به  همراه  پايگاه  اينترنتي  به  آدرس wwwshahrdari8.comراه اندازي  شد.
وي  ادامه  داد: شهروندان  مي توانند همچنين از طريق  شماره  تلفن  7909293 به  طور شبانه روزي ، مطالب  خود را اعلام  كنند.
وي  در خاتمه برضرورت  مشاركت  شهروندان  درسالم سازي  محيط شهري  تاكيد كرد و افزود: به  منظور ايجاد شهري  سالم ، بهداشتي  و پاك  در قدم  نخست  به  شهروندان  توصيه مي شود كه  به  توصيه هاي  شهرداري مبني بر به هنگام گذاري زباله(ساعت21 )از منازل عمل  كنند.