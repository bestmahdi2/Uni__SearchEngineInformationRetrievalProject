فعاليت بخش خصوصي در حمل و نقل عمومي تهران
محرك تازه براي ارائه خدمات بهتر توسط شركت  واحد
معاون  حمل  و نقل  و ترافيك  شهرداري  تهران  فعاليت  بخش  خصوصي  در حمل  و نقل  عمومي  تهران  را موجب  بيداري  شركت  واحد اتوبوسراني  تهران  دانست .
هيأت  وزيران  وزارتخانه هاي  كشور و تعاون  را موظف  كرد بامشاركت  شهرداري ها به منظور بهبود شرايط حمل  و نقل  شهري  و كاهش  آلودگي  هوا، زمينه هاي  لازم  را براي  تاسيس  شركت هاي  تعاوني  و خصوصي  فراهم  كنند.
هيأت  وزيران  با اتخاذ اين  تصميم  در قالب   آيين نامه  اجرايي  ماده  «101» قانون  تنظيم  بخشي  از مقررات  مالي  دولت ، بخشي  از اعتباراتي  كه  براي  خريد و گازسوزكردن  اتوبوس  در قوانين  بودجه  منظور مي گردد را به  خريد و واگذاري  وسايل حمل  و نقل  عمومي به  بخش هاي  خصوصي  و تعاوني  اختصاص  داد.
«حميد بهبهاني» كه  ديروز درباره تصويب   اين  قانون  با ايرنا  سخن  مي گفت ، افزود: فعاليت هاي  حساب  شده  بخش خصوصي  در شركت  واحد تهران ، مي تواند محرك  خوبي  براي  ارائه  خدمات  بهتر از سوي  اين  نهاد دولتي  به  شهروندان  تهراني  باشد.
وي  افزود: انگيزه  لازم  براي  خدمات  رساني  مطلوب  در شركت  واحد اتوبوسراني تهران  و نيز حمل ونقل  عمومي وجود ندارد و ورود مطالعه  شده  و محدود در ابتداي بخش  خصوصي  به  حمل  و نقل  عمومي تهران  موجب  رشد فرهنگ هاي  ترافيكي  خواهد شد.
به  گفته وي ، انجام  مطالعات  بسيار دقيق  و كارشناسي  شده  پيش  از آغاز فعاليت بخش  خصوصي  در حمل  و نقل  عمومي و شركت  واحد اتوبوسراني  تهران ، امري  لازم  و اجتناب ناپذير است  و در غير اين  صورت  نتيجه اي  نخواهد داشت .
وي  افزود: پيش  از ورود بخش  خصوصي  به  ناوگان  حمل ونقل  عمومي تهران ، بايد در دو يا سه  خط از خطوط اين  نهاد، طرح  فوق  بررسي  و كارشناسي  شود و چگونگي ادامه  يافتن  اجراي   اين  طرح  منوط به  تأثير مثبت  طرح  در تهران  خواهد بود.
براساس  مصوبه  هيأت  وزيران  در خصوص  تاسيس  شركت هاي  تعاوني  و خصوصي  حمل  و نقل  شهري ، كليه  شركت هاي  موضوع   اين  آيين نامه  از نظر مقررات  رفت وآمد، دريافت كمك  و ساير تسهيلات  از محل  اعتبارات  عمومي و شهرداري ها و ساير امتيازها و خدمات  و كمك هايي  كه  به  شركت هاي  اتوبوسراني  وابسته  به  شهرداري ها تعلق مي گيرد، به صورت  يكسان  بهره مند مي شوند.
هيأت  وزيران  تصويب  كرد، پانزده  درصد از اعتبارات  منظور شده  براي  خريد و گازسوز كردن  اتوبوس  در قوانين  بودجه  سنواتي  به  عنوان  وجوه  اداره  شده  براي  اعطاي  تسهيلات  به متقاضيان  در اختيار بانك هاي  عامل  يا صندوق  تعاون  قرارگيرد.
حداكثر پنج  درصد اعتبارات  مزبور براي  پرداخت  يارانه  به  منظور خريد خودروي  جمعي  اختصاص  يافت .
براساس   اين  مصوبه ، 65 درصد قيمت  خريد هردستگاه  خودروي  جمعي  توسط وزارت كشور از اعتبارات  منظور شده  براي  خريد و گاز سوز كردن  اتوبوس  در قوانين بودجه  سنواتي  به عنوان  كمك  تأمين  و به  هزينه هاي  قطعي  منظور مي شود.