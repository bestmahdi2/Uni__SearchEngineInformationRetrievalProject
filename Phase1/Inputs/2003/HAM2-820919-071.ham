نشت بنزين در غرب تهران تا يك قدمي خطر پيش رفت
نشت  و فوران  هزاران  ليتر بنزين  در محدوده  ميدان  نور، انتهاي  خيابان گروسي ، غرب  تهران  را در معرض  آتش  سوزي هاي  گسترده  قرار داد.
اين  حادثه  ديروز سه  شنبه  بر اثر برخورد بيل  يك  دستگاه  لودر به  هنگام  خاك برداري  در يك  قطعه  زمين  به  منظور احداث  بنايي  جديد رخ  داد و موجب  شكستگي  لوله  12 اينچي  انتقال  بنزين  از پالايشگاه  تهران  در شهرري  به  انبار نفت  شهران  شد. براثر اين  حادثه  سوراخي  به  قطر 10 سانتي  متر در لوله  اصلي  ايجاد شد و بنزين  تا ارتفاع  15 متر به  بيرون  فوران  كرد، به  طوري  كه  بخار ناشي  از بنزين ها،منازل  مسكوني  مجاور را فرا گرفت  و چاه ها را بشدت  آلوده  كرد.
رئيس  ايستگاه  55 آتش  نشاني  تهران  در مورد اين  حادثه  گفت : با اطلاع  از اين  حادثه  نيروهاي  امداد و نجات  ايستگاه هاي 3، 10، 27، 34 و 55 آتش  نشاني  بلافاصله  براي  اطفاي  حريق  در محل  حضور يافتند.
ولي الله  زارعي  افزود: امدادگران  پس از ايمن سازي  منطقه  با پاشيدن  كف هاي  مخصوص  اطفاي  حريق  در خيابان ها، كوچه ها و اطراف  محل  حادثه  و با قطع جريان  گاز و برق  منطقه  و نيز تخليه  ساكنان  از محل  تا شعاع  يك  كيلومتري  از جريان  يافتن  بنزين  از لوله  به  خارج  آن ممانعت  كردند.
وي  اظهارداشت : هنگام  عمليات  امدادي ، عوامل  راهنمايي  و رانندگي  خيابان هاي  اطراف  محل  حادثه  را مسدود كردند و با كمك  يگان  ويژه  نيروي  انتظامي  از تردد خودروها و افراد در منطقه  جلوگيري  شد.
وي گفت : اين  حادثه  هيچگونه  تلفات  جاني  در پي  نداشت  و منطقه  تحت  پوشش  كامل  ايمني  است  و هيچگونه  خطري  متوجه  شهروندان  در منطقه  نيست .