ورزش و گزارشگري
چگونه يك گزارشگر باشيم
گام به گام با كارآموزان ـ 3
هفته چهارم



پس از اينكه مصاحبه به اتمام رسيد هنوز يك فرآيند ديگر بايد روي آن انجام گيرد: «ويرايش. » پيش از آن نوار مصاحبه را به دفتر كارآموزي ببريد يك بار ديگر به مصاحبه تان گوش دهيد و بعضي تغييرات را كه فكر مي كنيد بايد اعمال شوند با توجه به نكات زير انجام دهيد:
ـ وقتي دوباره به نوار مصاحبه گوش مي دهيد خود را يك شنونده فرض كنيد.
ـ هرگز بر اشتباهاتي كه متوجهشان شده ايد پافشاري نورزيد، زيرا هنوز فرصت ويرايش آنها را از دست نداده ايد.
ـ روال يك مصاحبه ورزشي بايد با ضرباهنگ رشته مربوطه مطابقت داشته باشد.
ـ حالا شما آماده ايد تا با گوش دادن به برنامه هاي ورزشي راديو و تلويزيون گزارش ها يا مصاحبه ها را چنين تحليل كنيد:
ـ جمع بندي داستان يا مضمون آن
ـ حدس زدن سوال بعدي مصاحبه كننده
ـ حدس زدن پاسخ مصاحبه شونده
ـ نمره دادن به ميزان هوشمندي پرسش ها
ـ نوشتن مصاحبه اي بهتر با همان مضمون
هفته پنجم
هدف اين برنامه پنج هفته اي فراهم آوردن زمينه اي براي گسترش توانايي هاي شما در خواندن، نوشتن و ارتباطات بوده است. اگر مي خواهيد واقعاً در زمينه هاي فوق پيشرفت كنيد بايد با در نظر گرفتن موارد زير وارد دانشكده هاي تخصصي شويد:
ـ گزارشگري تنها يكي از شاخه هاي ژورناليسم ورزشي راديويي و تلويزيوني شامل فيلمبرداري، گزارش و تفسير مسابقه، مجري گري و نويسندگي محسوب مي شود.
ـ ژورناليسم ورزشي به معناي تخصص در يك رشته ورزشي نيست بلكه تخصص در توصيف آن و شناخت فلسفه اش است.
ـ هرگز تجربه حضور در ميادين ورزشي را دست كم نگيريد. زيرا تصاوير تلويزيوني تنها يكي از ابعاد حقيقي ورزش را نشان مي دهند.
ـ در هر گونه توصيفي از هر رشته ورزشي، ورزشكاران و روحيات آنها بايد محور بحث قرار گيرد. پس قدم اول در گزارشگري يا روزنامه نگاري ورزشي كندوكاو شخصيت بازيكنان است.
توصيه هاي يك گزارشگر بي بي سي ـ تام فورديس
ـ استاديوم را مثل خانه خودتان فرض كنيد، شما اجازه داريد به همه جاي آن سرك بكشيد حتي به جايگاه ملكه.



ـ فضاي استاديوم ها معمولاً پرالتهاب است. پس ديگر لازم نيست شما هيجان زده شويد، كافي است همين هيجانات را بازتاب دهيد تا يك گزارش پراحساس تحويل رئيس بالادستتان شود.
ـ پيش از بازي فكر كنيد و بهترين زاويه ممكن براي تماشاي مسابقه را گير بياوريد. به خصوص اگر مي خواهيد روي يك بازيكن متمركز شويد، اين كار حياتي است.
ـ طرفدار هر دو تيم باشيد «مي دانم اين جمله كمي احمقانه به نظر مي رسد چون به هر حال در پايان ممكن است يك برنده يا يك بازنده داشته باشيم. اما بي طرف هم نباشيد در عين اينكه هنر شما در ابراز احساسات براي تيم برنده يا همدردي با تيم بازنده نيست. كار شما بازتاب دادن نحوه برندگي تيم برنده و بازندگي تيم بازنده است يا احياناً بازندگي تيم برنده يا برندگي تيم بازنده يا برابري هر دو.
ـ در ميان خيل هواداران متعصب، مأموران امنيتي بداخم و يك فضاي رعب آور خود را نبازيد چون اگر در اين حال و احوال فيل هم هوا شود تا شما گزارش ندهيد، آن بيرون هيچ كس خبردار نمي شود.
ـ يكي از راه هاي تأثيرگذار نوشتن گزارش اين است كه مدام اين سوال را از خود بپرسيد: «اگر خواستم بازي را براي دوستم تعريف كنم، چه بايد بگويم؟»
ـ سعي كنيد جمله هايي ساده و زباني موجز به كار بريد. كلماتي پيچيده و جملات بلند الزاماً كمكي به بهتر شدن گزارش شما نمي كنند.
ـ بعضي ها براي اينكه بتوانند صادقانه بنويسند خود را ملزم مي كنند كه صادقانه نگاه كنند. اما اگر مي خواهيد عكس اين كار را هم مي شود انجام داد. صادقانه بنويسيد تا مجبور شويد قبل از نوشتن صادقانه نگاه كنيد.
ـ به عنوان يك گزارشگر تازه كار هرگز خود را از گفت وگو با اهالي استاديوم محروم نكنيد زيرا آنها مجرب هستند و گزارشگران زيادي مثل شما ديده اند. بنابراين مي توانيد مجموعه نقطه ضعف هاي گزارشگران را از آنها بپرسيد.
ـ شما داور مسابقه هستيد. البته در رسانه هاي گروهي پس سعي كنيد در گزارشتان ديده نشويد.