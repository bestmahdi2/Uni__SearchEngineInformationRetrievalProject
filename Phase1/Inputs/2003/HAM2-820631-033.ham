شمار قربانيان تصادفات جاده اي همچنان رو به افزايش است
گروه اجتماعي: آمار حوادث  رانندگي  در محورهاي  ارتباطي  استان  آذربايجان  شرقي  به ويژه  درمحور ميانه  - تبريز به  گفته  مسئولان  محلي  در سال هاي  اخير به  طور فزاينده اي افزايش  يافته  است .
افزايش  آمار حوادث  جاده اي  در استان  موجب  نگراني  عمومي شده  و ضريب  ايمني مسافرت هاي  زميني  را به  طورجدي  با چالش  رو به  رو كرده  است .
به  گفته  اكبر جباري  اصل ، مديركل  حمل  و نقل  پايانه هاي  استان  آذربايجان شرقي  آمار وقوع  تصادفات  جاده اي  استان  در پنج  سال  اخير با صد درصد افزايش از دو هزار و 464 مورد در سال  77 به  پنج  هزار و 782 مورد در سال  81 رسيده است .
اگر چه  تلفات  جاني  و مالي  اين  حوادث  اعلام  نشده ، اما آمارهاي  فوق  به  طورنگران كننده  اي  از گستردگي  و فراواني  تلفات  جاني  حكايت  دارد.
براساس  اعلام  دانشگاه  علوم  پزشكي  تبريز بعد از سكته هاي  قلبي ، تلفات  ناشي از حوادث  رانندگي  دومين  و بيشترين  عامل  مرگ  و مير در آذربايجان  شرقي  است .
استان  آذربايجان  شرقي  به  دليل  موقعيت  جغرافيايي  و قرار گرفتن  در مسيرجاده  ترانزيتي  به  اروپا از مشكلات  حاد ترافيكي  رنج  مي برد.
مسئولان  محلي  مي گويند ظرفيت هاي  جاده اي  اين  استان  به  ويژه  جاده  ترانزيتي تبريز - تهران  پاسخگوي  نيازهاي  ترافيكي  ناوگان  موجود نيست .
اين  جاده  متعلق  به  50 سال  قبل  است  كه  هم اكنون  با بارترافيك  فزاينده اي رو به  رو است .
در اين  استان  هم اكنون  10 هزار كيلومتر راه  اصلي ، فرعي ، بزرگراه  وروستايي  به  صورت  «هم  سنگ  » وجود دارد كه  به  گفته  مديركل  راه  و ترابري آذربايجان  شرقي  بخش  قابل  توجهي  از آن به  ويژه  در بخش  راه هاي  روستايي  وتوسعه  بزرگراه  بعد از انقلاب  احداث  شده  است .
كارشناسان  امورحمل  و نقل  و ترافيكي  استان  افزايش  بي رويه  خودروها، نبودكشش  جاده ها، عوامل  انساني ، رعايت  نكردن  قوانين  و مقررات  رانندگي ، عامل خودرواي  ازجمله  فرسودگي  و مستهلك  بودن  آن ، فقدان  مديريت  واحد و ناكارآمدبودن  قوانين  بازدارنده  را از جمله  افزايش  علل  حوادث  رانندگي  در محورهاي استان  ذكر كردند.
سرهنگ  زاهدي  معاون  فرماندهي  راهنمايي  و رانندگي  استان  مي گويد در حالي كه  جريمه  عبور از خط قرمز در كويت  حدود 800 هزار تومان  مي باشد، اين  جريمه در ايران  10 هزار ريال  است .
وي  گفت  به  روز نبودن  قوانين  و مقرارت  رانندگي  و نبود تناسب  ميزان  جرايم رانندگي  با مجازات ، بسياري  از رانندگان  فرصت  طلب  را جري  كرده  و آمارحوادث  رانندگي را  افزايش  داده  است .