موافقت هيأت وزيران با افزايش سرمايه شركت توسعه نيشكر
هيأت وزيران با پيشنهاد وزارت جهاد كشاورزي مبني بر افزايش سرمايه شركت سهامي خاص توسعه نيشكر و صنايع جانبي آن موافقت كرد.
به گزارش خبرنگار ما براساس اين تصويب نامه كه به پيشنهاد وزارت جهاد كشاورزي و به استناد تبصره 3 ماده واحده قانون تأسيس شركت سهامي خاص توسعه نيشكر و صنايع جانبي آن به تصويب رسيده است، سرمايه شركت سهامي خاص توسعه نيشكر و صنايع جانبي آن به مبلغ حدود 1820 ميليارد ريال افزايش مي يابد.
از اين مبلغ 38 ميليارد ريال از محل آورده دولت و حدود 1300 ميليارد ريال از محل مطالبات بانك ها معادل 70 درصد سرمايه تأمين مي شود.
همچنين محدوديت مقرر در ماده 5 اساسنامه شركت ياد شده از جهت ميزان تعلق سهام به دولت لازم الرعايه نيست كه اين اصلاحيه به تأييد شوراي نگهبان رسيده است.
تصويب نامه فوق به وزارت امور اقتصادي و دارايي و وزارت جهاد كشاورزي ابلاغ شده است.