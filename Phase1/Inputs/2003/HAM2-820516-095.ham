ايلي بيلاچي: كريمي بهترين بازيكن من است
بيلاچي سرمربي رومانيايي تيم الاهلي امارات وارد دوبي شد و تمرينات تيم جديدش را زير نظر گرفت و گفت: بزرگ ترين مشكل تيم در حال حاضر غيبت علي كريمي است.
بيلاچي پيش از اين از غيبت تنها بازيكن خارجي تيمش اظهار تأسف كرده بود. اين مربي رومانيايي در اظهار نظر پيرامون انتخاب دو بازيكن خارجي الاهلي در فصل آينده گفت: كريمي از نظر من يك بازيكن ممتاز است. پيش از آمدن به الاهلي مي دانستم كه او بهترين بازيكن تيم من خواهد بود. مي دانم كه او بايد امسال همه كاره باشد، اما انتخاب دومين بازيكن خارجي هم خيلي مهم است. بايد يك هافبك خوب و طراح داشته باشيم تا در كنار كريمي موفقيت تيم ما را تضمين كند. به زودي اين هافبك جديد را انتخاب مي كنم.