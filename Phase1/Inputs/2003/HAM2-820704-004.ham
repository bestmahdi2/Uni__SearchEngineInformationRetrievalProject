شهر كتاب
تاريخ رمان
نويسنده: الزا مورانته/ ترجمه: منوچهر افسري‎/ چاپ اول 1381/ جلد زركوب لينگور/ناشر: انتشارات نيلوفر
در يكي از روزهاي ژانويه 1941، سربازي آلماني كه قصد سفر به آفريقا داشت در يكي از محله هاي رم، به نام «سن لورترو»، گذارش به ميخانه اي افتاد.در آنجا با آموزگار پابه سن گذاشته اي كه با زنبيل خريد روزانه به خانه برمي گشت، آشنا شد. زن آموزگار نسب به مادري يهودي مي برد و قوانين جزايي زمان جنگ، او را از نظر حقوقي با ديگران مساوي نمي دانست. از اين رو زن نگون بخت مي كوشيد پنهان از انظار، زندگي غيرقانوني خود را ادامه دهد. زن بيوه «ايدا راموندو»نام داشت. در كالايريا به دنيا آمده و از شوهر متوفايش پسر ولگردي به نام «نينومانكور» برايش يادگار مانده بود. سرباز آلماني هنگام سفر به آفريقا هواپيمايش سقوط مي كند و مي ميرد و زن آموزگار از او كودكي به دنيا مي آورد به نام «اوزپه». پس از تولد كودك در محله سن لورترو، مثلث خانوادگي ـ مادر و دو فرزند ـ شكل مي گيرد. اما با پيشرفت جنگ و تقسيم ايتاليا به دو بخش شمالي و جنوبي، گروه خانوادگي از هم مي پاشد. نينو به سوي شمال مي شتابد. او به پارتيزاني سلحشور و دست نيازيدني بدل مي شود.
در آغاز كتاب، نوشته اي با عنوان «تاملاتي درباره رمان تاريخ» از چزاره گربولي به طبع رسيده است.
ماجراهاي جاويدان تئاتر



ترجمه نادعلي همداني‎/ناشر: نشر قطره
اين كتاب فشرده تاريخ تئاتر اروپا از يونان باستان تا روزگار ماست اما به رغم شيوه طبقه بندي شده رويدادها نمي توان آن را تنها تاريخچه تئاتر غرب پنداشت. بررسي رابطه مردم و توده اي تماشاگر با آثار نمايشي و توقعات و انتظارات مردم از تئاتر در دوره هاي مختلف از ويژگي هاي اين كتاب است.
تراژدي يوناني، تئاتر قرون وسطي، رنسانس و تئاتر ايتاليا، عصر طلايي اسپانيا، عصر اليزابتي، شكسپير قرن بزرگ فرانسه، تئاتر بورژوايي و رمانتيك، تجربه هاي قرن 19، جريان قرن بيستم، در جست وجوي مدرنيته و تئاتر امروز بخش هاي يازده گانه اين كتاب است.
ماجراهاي جاويدان تئاتر يا روند تكاملي هنر نمايش نوشته «گي لكلرك» كريستف دسولير توسط نادعلي همداني به فارسي ترجمه شده و در 480 صفحه با بهاي 2800 تومان از سوي نشر قطره منتشر شده است.
سرمايه داري در عصر جهاني شدن
نويسنده: سمير امين/ ترجمه: ناصر زرافشان/چاپ اول 1382/ناشر: نشر آگه
در اين كتاب هفت بررسي پيرامون مديريت سرمايه دارانه بحراني كه اكنون بشر چنين آشكار خود را گرفتار آن مي يابد، گردهم آمده است. فصل اول تحليلي از شكل هاي جديد قطبي شدن جهان به دست مي دهد، محرك اوليه اين قطبي شدن تغييرات عظيمي بود كه طي دهه هاي 1950 تا60 و 1960 تا 70 در جهان به وجود آمد، تغييراتي كه به يك نظام جهاني شكل بخشيد كه با نظام جهاني گذشته بسيار تفاوت داشت. جهاني شدن نظام توليد به معناي اين است كه اكنون كشورهاي مختلف بايد برحسب وزن و اهميتي كه «ارتش فعال» كار آنها نسبت به «ارتش ذخيره» شان، در هريك از اين كشورها دارد طبقه بندي شوند كه اين مفاهيم برمبناي منطقه جهاني شدن و با توجه به آن بخش هايي از نظام توليدي آن كشور تعريف مي شوند كه كمابيش در يك سطح جهاني قابليت رقابت داشته باشند. وقتي اين ضابطه را به كار گيريم، بدنه اصلي و بخش اعظم نيروي كار در سرزمين هاي اصلي «يعني كانون ها» در ارتش فعال شركت و دخالت دارند و دليل اين امر هم اوضاع و احوال و طريقه اي است كه اقتصادهاي كانوني در آن اوضاع و احوال و به آن طريقه به تدريج شكل گرفتند. اين اقتصادها در شرايط مساعد و مطلوبي شكل گرفتند كه امروزه ديگر آن شرايط نمي تواند تكرار شود. در كشورهاي صنعتي شده پيراموني آمريكاي لاتين، آسياي شرقي، «چه كمونيستي و چه سرمايه داري» و مجموعه شوروي سابق، بخش هايي از نظام مولد، هم اكنون به جايي رسيده اند كه به مفهومي كه در بالا بيان شد، داراي قدرت رقابت هستند «يا مي توانند بشوند».