تصويب بودجه نظامي آمريكا در كنگره
سناي آمريكا روز پنجشنبه به اتفاق آرا لايحه بودجه دفاعي 368 ميليارد دلاري اين كشور را براي سال آينده تصويب كرد.
به گزارش ايرنا از واشنگتن اين لايحه با 95 رأي موافق و بدون رأي مخالف در سنا تصويب شد. مجلس نمايندگان نيز روز چهارشنبه آن را با 407 رأي موافق و 15 رأي مخالف تصويب كرده بود.
طبق پيش بيني صاحب نظران انتظار مي رفت كه كنگره آمريكا(سنا و مجلس نمايندگان)براي نشان دادن حمايت خود از نيروهاي آمريكايي، اين بودجه را تأييد كند.
بودجه دفاعي مزبور مخارج مربوط به عراق و افغانستان را شامل نمي شود.
طبق اين لايحه، 5/98 ميليارد دلار براي هزينه هاي پرسنلي ارتش، 1/9 ميليارد دلار براي سيستم دفاع موشكي و 5/11 ميليارد دلار براي كشتي سازي در نظر گرفته شده است.