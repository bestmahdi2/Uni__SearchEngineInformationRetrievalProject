نويسندگان عربستان سعودي خواستار اصلاحات شدند
گروهي از نويسندگان عربستان سعودي خواستار انجام اصلاحات در اين كشور شدند.
به گزارش شبكه تلويزيوني الجزيره «نجيب الخنزي»، «علي الدميني» و «محمد سعيد طيب»، سه نويسنده سعودي با تأكيد بر ضرورت آغاز روند اصلاحات در عربستان نسبت به عقب نشيني دولت اين كشور از اصلاحات به بهانه مبارزه با تروريسم و حفظ امنيت، هشدار دادند.
اين گزارش حاكيست كه اين نويسندگان اصلاحات را سرآغازي براي مبارزه با تروريسم دانستند.
الجزيره گفت: اين سه نويسنده عربستاني از جمله صدها تن از روشنفكران سعودي بودند كه منشور موسوم به «ديدگاه» راجع به اصلاحات سياسي را به «امير عبدالله» وليعهد عربستان تقديم كردند.