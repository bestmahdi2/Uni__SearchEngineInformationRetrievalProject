براي بررسي امور حج عمره امسال مقام هاي حج ايران و عربستان ديدار كردند
رئيس  سازمان  حج  و زيارت  جمهوري  اسلامي  ايران  كه  در رأس  يك  هيأت  بلندپايه  از دست اندركاران  امور حج  و زيارت  در عربستان  سعودي  به سر مي برد، بعدازظهر سه شنبه با وزير حج  اين  كشور ديدار و گفت وگو كرد.
در اين  ديدار سيداحمد زرهاني  با اياد بن امين  مدني  درباره  برنامه ها و اقدام هاي  لازم  براي  مراسم  حج  سال  جاري  و امور مربوط به  عمره گزاران  ايراني  به  بحث  و تبادل نظر پرداخت .
زرهاني  طي  اظهاراتي  با اشاره  به  اهميت  موضوع  حج  براي  جمهوري  اسلامي  ايران ، بر اراده  مسئولان  ايران  براي  همكاري  با عربستان  سعودي  به منظور هرچه  باشكوه تر برگزار شدن  مراسم  حج  و فراهم  آمدن  تسهيلات  بيشتر براي  عمره گزاران  تأكيد كرد.
وزير حج  عربستان  سعودي  نيز بر اهتمام  مسئولان  اين  كشور نسبت  به  آسايش  زائران  بيت الله الحرام  تأكيد كرد و با اشاره  به  اين  كه  در سال جاري  بيشترين  تعداد عمره گزاران  از جمهوري  اسلامي  ايران  بوده اند، مراتب  رضايت  مسئولان  كشورش  را از سازماندهي  خوب  زائران  ايراني  ابراز كرد.