تجهيزات فني سينماهاي ايران ساماندهي مي شود
مديركل  توليد وپشتيباني  معاونت  سينمايي  ارشاد گفت : تجهيزات  فني  بخش غيردولتي  سينما، ساماندهي  مي شود.
«سعيد اسماعيلي » در نشست  توجيهي  چگونگي  استفاده  از تسهيلات  بانكي  طرحهاي  اشتغالزا در حوزه  سينما،افزود: اين  طرح  در راستاي  برنامه  سوم  توسعه  كشور و كاهش  تصدي  گري  دولت ، به  منظور رفع  تنگناهاي  مالي  و اخذ تسهيلات  لازم  براي بخش  غيردولتي  سينما اجرا مي شود.
به  گزارش  روابط عمومي  معاونت  سينمايي ، وي  خاطرنشان  كرد: با توجه  ويژه  مسئولان  دولت  به  ايجاد اشتغال ، توسط معاونت  سينمايي  اعتباري براي  ارائه  تسهيلات  درقالب  «وجوه  اداره  شده » به  بخش  غيردولتي  سينما اختصاص  مي يابد.
«هاديان » كارشناس  مديريت  طرح  و برنامه ريزي  وزارت  ارشاد نيز در اين باره  گفت : تبصره  3 به اين  جهت  كه  وزارتخانه  را با يك  قشر عظيم  بدهكار مواجه  كرد، موفق  نبود و مقرر شد «تبصره  3»
حذف  و «وجوه اداره  شده » جايگزين  آن  شود.
به  گفته  وي ، سقف  اعتبار تأمين  شده  براي  اجراي  اين  طرحها مبلغ  200 ميليارد ريال  است  كه  در چندين  مرحله  با توجه  به  پيشرفت  طرح  با بخشودگي  50 درصد براي  شهرستانها و 30 درصد براي  مركز پرداخت  مي شود.