حسين رضازاده:
در كانادا ركورد جهان را ترقي مي دهم
گروه ورزشي: مسابقات وزنه برداري قهرماني بزرگسالان جهان از روز 23 آبان ماه سال جاري در شهر ونكوور كانادا شروع خواهد شد. پيرامون اين مسابقات حسين رضا زاده ملي پوش 105+كيلوگرم كشورمان گفت:  در مسابقات جهاني كانادا ركورد جديدي براي اين دسته جهان به نام خود ثبت خواهم كرد. وي اظهار داشت: مسابقات جهاني كانادا به دليل آنكه پيكارهايي براي كسب سهميه بازي هاي المپيك 2004 آتن محسوب مي شود، از اهميت بسزايي برخوردار است و تمامي اعضاي تيم تلاش دارند سهميه هاي لازم را كسب كنند. وي در پايان گفت كه در حال حاضر از نظر جسماني و روحي در شرايط ايده آل هستم و در روز اول آذرماه منتظر ركورد جديدي در وزنه برداري جهان باشيد.