سد طالقان ابتداي سال 84 آبگيري مي شود
گروه اقتصادي: تونل انحرافي سد طالقان در مراسمي ديروز با شركت وزير نيرو افتتاح شد.
به گزارش خبرنگار ما سد طالقان كه با هدف تأمين آب شرب تهران و آب كشاورزي دشت طالقان و رباط كريم و شهريار در دست اجراست با روش فاينانس توسط پيمانكاران چيني در حال ساخت است.
اين سد طبق قرارداد قرار است كه 48 ماهه ساخته شود و در سال 84 به بهره برداري برسد ولي به دليل سرعت كار ابتداي سال 84 آب گيري خواهد شد.تاكنون 45 درصد از عمليات اجرايي اين طرح به پايان رسيده است.
ظرفيت آبگيري سد طالقان 420 ميليون مترمكعب است كه 150 ميليون مترمكعب آن براي شرب تهران و كشاورزي دشت هاي اطراف اين شهر در نظر گرفته شده است.