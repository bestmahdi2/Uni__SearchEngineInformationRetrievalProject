پاداش پايان سال كاركنان دولت يك ميليون 
ريال تعيين شد
عبدالله رمضان زاده سخنگوي دولت ديروز اعلام كرد: هيات وزيران امروز ميزان و ضوابط
پرداخت پاداش پايان سال دولت را به مبلغ يك ميليون ريال تصويب كرد. وي گفت: بر اساس اين 
مصوبه تمامي كاركنان دولت كه مشمول قانون نظام هماهنگ پرداخت كاركنان دولت، نيروهاي 
مسلح، نيروهاي انتظامي و قوه قضائيه هستند، مبلغ يك ميليون ريال(صد هزار تومان)به 
عنوان پاداش پايان سال دريافت خواهند كرد. 
رمضان زاده افزود: اين مبلغ به كاركنان رسمي ثابت، پيماني، خريد خدمت، قراردادي، اعضاي 
هيات علمي دانشگاه ها و موسسات علمي و تحقيقاتي كه به طور تمام وقت اشتغال دارند، به 
شرط رضايت از خدمات آنان پرداخت مي شود.