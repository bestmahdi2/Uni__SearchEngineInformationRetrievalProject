آيت الله امامي كاشاني:
ادعاي سلاح اتمي بهانه دشمنان براي فشار به ايران است
تهران- خبرگزاري جمهوري اسلامي: خطيب  نمازجمعه  تهران ، ادعاي  قدرتهاي  خارجي  مبني  بر تلاش  تهران  براي دستيابي  به  سلاح  اتمي را بهانه اي  از سوي  دشمنان  براي  اعمال  فشار بيشتر به  جمهوري  اسلامي  ايران  دانست .
آيت الله  محمد امامي كاشاني  ديروز در خطبه هاي  نمازجمعه  تهران  گفت : فشار دشمنـان  عليه  ايران  به اين  دليل  است  كه  آنان  نمي توانند قدرت  علمي فرزندان  اين  مرز و بوم  را تحمل  كنند.
خطيب  نمازجمعه  تهران ، هجمه  تبليغاتي  و فرهنگي  دشمنان  براي  به  انحراف  كشاندن  جوانان  را يادآور شد و گفــت : دشمنان ، خلاقيت  جوانان  و ارزشها را هدف  قرار داده اند و به  لطف  امام  عصر(عج )، دشمنان  مايوس  خواهند شد و به  دهن  همه  آنان  كوبيده  خواهد شد. آيت الله  امامي كاشاني  افزود: ملت  ايران  همانطور كه  تاكنون  با سرفرازي به  راه  خود ادامه  داده  است ، از اين  پس  نيز راه  خود را سرفرازتر، بهتر و بالنده تر ادامه  خواهدداد. وي  در بخش  ديگري  از سخنانش ، پرونده  كاخ  سفيد و صهيونيست ها در خصوص  مساله  فلسطين  را سياه  توصيف  كرد و گفت : به  رغم  اين پرونده  انتفاضه  و فداكاري ملت  فلسطين  در راه  دفاع  از سرزمين  و آرمان  خويش ، مي درخشد.
خطيب  نماز جمعه  تهران  همچنين  ابراز اميدواري  كرد مردم  عراق  از شر اشغالگران  رهايي  يابند. وي  از سه  عامل  ايمان  ملت ، رهبري  حضرت  امام  راحل  و وحدت  كلمه  به  عنوان  راز پيروزي  ملت  در طول  دوران  دفاع  مقدس  در برابر دشمنان  ياد كرد و گفت : امروز دشمنان  اين  عوامل  را هدف  قرار داده اند و مي كوشند فرزندان  ما را در دانشگاهها و مدارس ، از ايمان  و علم  تهي  كنند.