ستاره هاي خارجي «جي ليگ»
از عمر ليگ فوتبال حرفه اي ژاپن تنها ده سال مي گذرد امّا به لطف ستاره هاي خارجي كه سفيران فوتبال مدرن در ژاپن هستند اين ليگ ابعادي جهاني يافته، اين ستاره ها چه از نظر فيزيكي و چه فكري تأثير شگرفي بر نسل جديد فوتبال ژاپن گذارده اند و بسياري از آنها خود از قدرت مديريت فرهنگ ژاپني ها تأثيرپذيرفته اند. با هم نگاهي به مهمترين لژيونرهاي جي ليگ ظرف ده سال گذشته مي اندازيم.



گري لينه كر(انگلستان)
گلزن اسطوره اي انگليسي در سال هاي 93 و 94 براي ناگويا گامپوس گلزني كرد اما آنقدر كه در جام جهاني 86 گل كاشته بود در ژاپن خارق العاده نبود.



لئوناردو(برزيل)
در فاصله سال هاي(96ـ94)در بازگرداندن كاشيما آنتلرز به باريكه قدرت سهيم بود. لئوناردو پس از جام جهاني 94 نه فقط در ژاپن كه در سراسر دنيا يك ستاره بود ولي در جي ليگ ماند و پيشرفت كرد.



گيدو بوخوالد(آلمان)
بوخوالد همان مدافع تنومندي كه در فينال جام 90 مارادونا را از كار انداخت، به مدت سه سال(96ـ94)صخره خط دفاعي «اوراوا رد دياموندز» بود.



دونگا(برزيل)
كاپيتان تيم ملّي برزيل از 95 تا 98 روح جنگندگي را به مردان جوبيلو ايواتا تزريق كرد و جوبيلو با حضور به يكي از بهترين هاي آسيا تبديل شد.



ميشل لادروپ(دانمارك)
پيش از آمدن به كوپه، او تجربه بازي در چند باشگاه بزرگ اروپا را داشت. البته بازيگري لادروپ در «ويسل كوپه» به يك دوره شش ماهه محدود شد.



رامون دياس(آرژانتين)
در سال هايي كه جي ليگ تازه شروع به كار كرده بود او بيش از هر كس ديگري
با پيراهن آبي يوكوهاما مارينوس گل زد و در سال 1995 بازنشسته شد.



سالواتوره اسكيلاچي(ايتاليا)
وقتي ستاره اقبال اسكيلاچي در ايتاليا رو به افول گذاشت به جوبيلوايواتا كوچ كرد امّا به درخشش ادامه داد. در فاصله(96ـ95)آقاي گل جام جهاني 90 براي تيمش 56 بار گلزني كرد.



هريستو استويچكوف(بلغارستان)
آقاي گل جام جهاني(94)تنها يك فصل و اندي(99ـ98)براي كاشيوا ريسول بازي كرد و دوباره به اروپا بازگشت.