يك خبر خوب
شير رايگان براي دانش آموزان
يك مقام مسئول در وزارت آموزش و پرورش اعلا م كرد: در برنامه چهارم توسعه پيش بيني شده تا كودكان پيش دبستاني و دانشآموزان راهنمايي نيز تحت پوشش برنامه توزيع شير رايگان قرار گيرند. معاون تربيت بدني و تندرستي آموزش و پرورش گفت: در طول سال تحصيلي علا وه بر دانشآموزان مقطع ابتدايي، دانشآموزان راهنمايي 14 استان نيز شناسنامه سلا مت مي گيرند. دكتر نصرت الله سجادي در گفت و گو با ايسنا درباره هدف از برگزاري دومين گردهمايي معاونين امور هماهنگي، پرورشي و تربيت بدني افزود: اين معاونين تحت نظارت سه معاونت تربيت بدني، نظري و مهارتي و آموزش عمومي فعاليت مي كنند كه براي ايجاد هماهنگي و اعلا م برنامه هاي سال تحصيلي جديد از 29 استان كشور به مدت سه روز گرد هم آمده اند. وي همچنين از افزايش سرانه ورزشي دانشآموزان خبر داد و افزود: امسال 5 هزار ريال به سرانه ورزشي دانشآموزان اضافه شده كه در مجموع 8 هزار ريال با نظارت مدير و معلم تربيت بدني به طور مستقيم در اختيار مدارس سراسر كشور قرار مي گيرد. به گفته معاون تربيت بدني و تندرستي 20 ميليارد تومان اعتبار نيز براي تجهيز مدارس ابتدايي به وسايل ورزشي هزينه مي شود. وي با بيان اينكه در حال حاضر 24 استان كشور تحت پوشش طرح شير رايگان قرار گرفته اند، اظهار اميدواري كرد، باقي استان ها نيز تا پايان سال 83 از اين امكان بهره مند شوند.