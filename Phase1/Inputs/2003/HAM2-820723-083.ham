انتقاد هاشمي رفسنجاني از اعزام نيروهاي تركيه به عراق
آيت الله  هاشمي  رفسنجاني  ديروز در ديدار جلال  طالباني  رهبر اتحاديه  ميهني كردستان  عراق  با اظهار نگراني  از اوضاع  ناامن  عراق  گفت : اگر فكر اساسي براي  جلوگيري  از اين  آسيب پذيري  نشود، فاجعه اي  براي  مردم  عراق  است .
به گزارش ايرنا: وي  با تأكيد بر ضرورت  اتحاد و هماهنگي  تمامي  گروهها، اقوام  و مذاهب  مختلف  عراق  براي  تحقق  حاكميت  مردم  اين  كشور، افزود: مسلما اشغالگران  به دليل  مشكلات  عديده  و مضاعفي  كه  برايشان  حادث  شد در فكر چاره اي  براي  خروج  از گرداب  عراق  هستند و نمونه  آن  فشار بر كشور تركيه  است  كه  به  عراق نيروهاي  نظامي  اعزام  كند، با اينكه  معلوم  است  كه  عواقب  خطرناكي  مي تواند در آن  رهگذر براي  منطقه  و خود عراق  و تركيه  بدنبال  داشته  باشد.رئيس  مجمع  تشخيص  مصلحت  نظام  تصريح  كرد: مردم  آزاديخواه  عراق ، بايد براي  عراق  مستقل ، آزاد و بدون  ايادي  بيگانگان  تصميم  جدي  بگيرند.
رئيس  مجمع  تشخيص  مصلحت  نظام  با تبيين  تبعات  سياست  جنگ  افروزانه  حاكمان  افراطي  كاخ  سفيد در دنيا اظهار داشت : اين  افراطيون  در سطح  بين المللي  و در خود آمريكا به  شدت  مورد انتقاد قرار گرفته اند و در حال  حاضر به فكر چاره اي  براي  جلوگيري  از شكستي  هستند كه  در انتخابات  آينده  آمريكا در انتظار آنان  است .
هاشمي  رفسنجاني  افزود: حاكمان  افراطي  آمريكا، راهي  براي  اين بن  بست  نخواهند يافت ، چرا كه  خروج  و يا ماندن  در عراق  هر دو شكست  محتوم  سياستهاي  غلط آنان  است .جلال  طالباني  نيز دراين  ديدار با تشريح  اوضاع  كنوني  عراق  از جمله  مناطق  شمالي  با ابراز نگراني  از اوضاع  امنيتي  اين  كشور گفت : از قبل  هم  اعلام  كرديم  كه  نيروهاي  آمريكا و هم پيمانانش  بدون  مردم  و گروههاي  مختلف عراقي ، قادر به  اداره  اين  كشور نيستند.