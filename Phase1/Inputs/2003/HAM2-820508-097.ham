سايه روشن ورزش
كاپيتان با تدبير



معراج مژده- افشين پيرواني از جمله بازيكنان با فرهنگي است كه انصافاً  مثل او در فوتبال كم داشتيم. افشين در فوتبال ما داراي كلاس ديگري است. اخلاق، رفتار، انضباط، نظم در تمرينات، پرهيز از جنجال، عاشق خانواده و سربه زير.
اين ويژگي ها را در كمتر بازيكني سراغ داريم. افشين در تصميم گيريهاي زندگي ورزشي خود نيز احساسي عمل نمي  كند و بامنطق و سنجش كامل هدف خود را دنبال مي كند. افشين در مورد مسأله پيش آمده در پرسپوليس نيز با درايت و تدبير عمل كرد. نه به باشگاه پشت كرد، نه علي پروين را دور زد و نه اعمالش باعث هرج ومرج شد. او مرز ادب و احترام را حفظ كرد. با يگوويچ به بحث نشست،  با مديران باشگاه مباحثه كرد و با پروين نيز حرف زد تا از برايند تمام آنها بتواند حركتي در جهت سرو سامان بخشيدن به باشگاه انجام دهد. اگر بقيه بازيكنان نيز چون او فكر مي كردند شايد پرسپوليس امروز با مشكلات كمتري روبه رو بود. او حقيقتاً  يك كاپيتان فهيم و با تدبير است كه مي تواند بخش عمده اي از بارسنگين پرسپوليس را از روي دوش باشگاهش بردارد. براي افشين بايد نوشت: كاپيتان باتدبير.



منجي پرسپوليس
«علي دايي» بدون كوچكترين ترديدي جزو سه بازيكن برتر تاريخ فوتبال ايران است. او پرافتخارترين كاپيتان فوتبال ايران است كه توانسته در بزرگترين تيمهاي باشگاهي جهان بازي كند. بازي در بايرن مونيخ براي ما ايراني ها در فوتبال يك خواب و يك رويا بود، اما اين جوان پركار و مصمم اردبيلي به آن واقعيت بخشيد و سرانجام در ميدان بزرگ سانسيرو به ميدان رفت. علي دايي بدون جنجال فوتبال بازي كرد و روند منطقي صعودي خود را با تمرين و پشتكار طي كرد. او امروز به مرز پختگي رسيده است و قرار است بقيه عمر فوتبال خود را در ايران سپري كند. شايد او منجي واقعي پرسپوليس شود. شايد او كاپيتان و مشاور بگوويچ شود. اگر او چنين كند، پرسپوليس تمام مشكلاتش حل خواهد شد. دايي در اين مقطع مي تواند بر تمام تنش هاي موجود پايان بدهد. او قبلاً هم يك پرسپوليسي بود و امروز هم مي تواند يك سرخپوش باشد. غمخوار، آروني، هدايتي با آوردن دايي مي توانند اين ماجرا را تمام كنند.



كرسي هاي جهاني ورزش
كم كم راه پيدا كردن جايگاه در ورزش جهان و آسيا را مي آموزيم. پس از موفقيت هايي كه در زمينه مختلف صندلي هاي كنفدراسيونها به فدراسيونها و كميته بين المللي المپيك بدست آوريم. حالا در بدمينتون به عضويت هيأت اجرايي بدمينتون در جهان در مي آييم. مهدي كرباسيان رئيس فدراسيون بدمينتون به يكي از صندلي هاي هيأت اجرايي دست پيدا كرد. واقعاً  مبارك است.
فدراسيون بدمينتون اعلام كرد، رئيس فدراسيون بدمينتون ايران براي اولين بار به عنوان عضو هيأت رئيسه فدراسيون بين المللي بدمينتون انتخاب شد. مهدي كرباسيان در انتخابات تعيين 6 عضو هيأت رئيسه فدراسيون بين المللي بدمينتون در بيرمنگام انگليس توانست با كسب 129 رأي از 196 رأي به عنوان عضو هيأت رئيسه انتخاب شود.نمايندگان 172 كشور در اين انتخابات حضور داشتند. كرباسيان هم اكنون سمت نايب رئيس كنفدراسيون بدمينتون آسيا را نيز بر عهده دارد.



پايان خوش
اوضاع پرسپوليس بر وفق مراد است. 16 بازيكن قرارداد بستند و بقيه نيز تسويه حساب نمودند تا نه كسي طلبكار باشد و نه كسي بدهكار.
فنايي و پيرواني هم با باشگاه تمام كردند. علي انصاريان در حال گفت وگو است و درمورد بهروز رهبري فرد هم باشگاه اعلام كرده است كه تحت هيچ شرايط او را نمي خواهند. رهبري فرد بايد به دنبال باشگاه جديد باشد. الحمدالله ديگر فتح الله زاده اي هم در استقلال وجود ندارد كه بمب منفجر كند و رهبري فرد را به استقلال ببرد. قلعه نويي هم اعلام كرده است تحت هيچ شرايطي به رهبري فردي نياز ندارد. بايد ديد اين بهروزخان كه انبوهي از كارتهاي زرد و قرمز را در صندوق سابقه  براي خود پس انداز كرده است به كدام باشگاه مي رود. پاس - سپاهان، ذوب آهن و... شايد هم بهروز رهبري فرد به ليگ دو برود. بايد ديد اين نمايشنامه چگونه پايان مي گيرد و قهرمان و ضدقهرمان آن كيست؟ اما آنچه از ظواهر امرپيداست پايان اين داستان به خوب و خوشي تمام خواهد شد. باقي مي ماند انصاريان كه بايد ببينيم لباس سرخ هميشگي خود را انتخاب خواهد كرد يا خير؟
جذب سرمايه گذاران خارجي در ژيمناستيك
دكتر حسن اسدي رئيس فدراسيون ژيمناستيك ميزان سرمايه گذاري خارجي در كشور را شاخصي از توسعه و پيشرفت دانست و گفت: فتح سرمايه هاي صرف شده در بخشي مانند تربيت بدني نشانه انجام توسعه كيفي و كمي آن مي شود.وي با اشاره به ظرفيت هاي محدود كشور در ورزش ابراز اميدواري نمود، با جذب سرمايه گذاري خارجي و ايجاد امنيت سرمايه گذاري براي آنان، امكانات توسعه ورزش، بيش از پيش فراهم شود.وي به تلاشهاي انجام شده براي جذب سرمايه هاي خارجي توسط فدراسيون ژيمناستيك اشاره كرد و گفت: در مسابقات دهه مبارك فجر، پيشنهاد كتبي از سوي شركت آلماني سازنده وسايل ژيمناستيك را داشتيم و از آنجايي كه آنها اقتصادي مي انديشيدند درخواست تخفيف در خريدهاي بعدي را دادند و البته براي برگزاري مراسم روز بين المللي ژيمناستيك نيز تقاضاي اسپانسر كرده ايم.