برادر كشي
جواني كه به خاطر اختلاف بر سر يك گوسفند برادرخود را كشته بود، دستگير شد. اين پسر جوان چند روز قبل بر سر قيمت يك گوسفند با برادرش درگير شد و لحظاتي بعد اين درگيري بالا گرفت و وي با ضربات چاقو برادر خود را از پاي درآورد و فرار كرد. پس از وقوع اين قتل كه در شهرستان يزد رخ داد، گروهي از ماموران كه در جريان ماجرا قرار گرفته بودند، به محل حادثه اعزام شدند و پس از آن كه به دستور بازپرس جنايي، جسد مقتول را به پزشكي قانوني منتقل كردند مشغول انجام تحقيقات درباره اين پرونده شدند. ماموران كه در جريان تحقيقات محلي دريافته بودند اين جنايت به دست برادر مقتول روي داده است، عمليات دستگيري متهم را طرح  ريزي كردند و سرانجام موفق شدند اين جوان را به دام بيندازند. وي پس از دستگيري به ارتكاب قتل اعتراف كرد و پرونده  اتهامي اش به دادسراي عمومي يزد ارجاع شد تا به زودي تحت محاكمه قرار گيرد.