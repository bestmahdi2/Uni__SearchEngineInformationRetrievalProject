هشدار عضو كميته كشوري مبارزه با ايدز:
تعداد زنان مبتلا به ايدز در كشور افزايش يافته است
گروه شهري: عضو كميته كشوري مبارزه با ايدز اعتقاد دارد كه علاوه بر تغيير الگوي انتقال ايدز، تعداد زنان مبتلاي مراجعه كننده به مراكز درماني در ايران و ساير نقاط دنيا رو به گسترش است.
دكتر مينو محرز در گفت وگو با ايسنا، با بيان اين كه هم  اكنون 80 درصد روش انتقال ايدز در دنيا از طريق تماس جنسي است، يادآور شد: تعداد زيادي از افراد مبتلا در كشور را معتادان تزريقي كه از سرنگ مشترك استفاده مي كنند تشكيل مي دهند كه به راحتي شناسايي شده اند ولي شناسايي افراد مبتلا از طريق تماس جنسي در كشور به راحتي امكانپذير نيست و اين در حاليست كه تعداد مبتلايان به ايدز از طريق جنسي روبه افزايش است.
وي با اشاره به اين كه يكي از عوامل انتقال از طريق تماس جنسي و اشاعه آن در جامعه از طريق معتادان تزريقي به همسران و شركاي جنسي است، افزود: درحال حاضر يكسري تماس هاي جنسي خارج از چارچوب خانواده و قبل از ازدواج به دليل كمبود آگاهي در جوانان بروز مي كند.
به گفته وي، افزايش تعداد زنان مبتلا به ايدز با ازدياد تعداد كودكان متولد شده همراه بوده و براساس آخرين آمار تعداد كودكان مبتلا در كشور كمتر از  20 نفر(4/0 درصد)كه روبه افزايش است.