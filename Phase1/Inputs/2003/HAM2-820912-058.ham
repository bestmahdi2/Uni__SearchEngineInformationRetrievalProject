زخم عقل
فيلمساز قديمي كشورمان، كسي كه به جد يا طنز، از روي اعتقاد يا به رسم روز و خواست  هوادار، هنوز كه هنوز است سنگ كلماتي مثل زخم و چاقو و رفيق و خيانت و اين قبيل چيزها را به سينه مي زند، كتاب شعري چاپ كرده كه احتمالا خيلي زود به چاپ چندم خواهد رسيد و از آن جا كه بالاخره دوستداران اين فيلمساز، توقعاتي از ايشان دارند، اسم ديوانش را هم گذاشته «زخم عقل»اما نكته تاسف انگيز اين است كه مسعود كيميايي، فيلمساز خيلي خوبي است، يعني توان بالقوه اش را دارد. ولي آن قدر سعي كرده مطابق رسم روز حركت كند(چيزي كه ظاهرا خلافش را به او نسبت مي دهند)و آن قدر كوشيده هواداران(روي كلمه «هوادار» تاكيد دارم)خودش را راضي كند - هواداراني كه از او انتظارات خاص ومحدودي دارند- كه متاسفانه استعداد بي نظيرش را اغلب فداي همين نكته هاي حاشيه اي كرده است.