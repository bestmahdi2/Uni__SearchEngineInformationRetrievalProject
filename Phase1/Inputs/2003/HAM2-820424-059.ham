ستاري فر:
دولت براي مبارزه با خشكسالي 1670 ميليارد ريال اختصاص داد
تهران _خبرگزاري جمهوري اسلامي: معاون  اول  رئيس  جمهور و رئيس  سازمان  مديريت  و برنامه ريزي  كشور گفت : هيأت  وزيران  يك  هزار و 670 ميليارد ريال  اعتبار براي  جبران  خسارات  ناشي از خشكسالي  اختصاص  داد.
«محمد ستاري فر» كه  هفته  گذشته  از 83 روستاي  گرفتار خشكسالي  كشور بازديد كرده ، افزود: اين  اعتبار علاوه  بر اعتباراتي  است  كه  براي  مقابله  با بحران  خشكسالي  در قانون  بودجه  سال  82 منظور شده  است .
وي  در توضيح  چگونگي  توزيع  اين  اعتبار در بخشهاي  مختلف  اضافه  كرد: هيأت  وزيران  بنابه  پيشنهاد مشترك  وزارت  كشور و سازمان  مديريت  و برنامه ريزي  تصويب  كرد، مبلغ  850 ميليارد ريال  اعتبار تملك  دارايي  سرمايه اي  در اختيار استانهاي  تحت  تاثير خشكسالي  قرار گيرد.
وي  افزود: اين  اعتبارات  با تصويب  ستاد خشكسالي  استان  مركب  از استانداري ، سازمان  مديريت  و برنامه ريزي ، سازمان  جهاد كشاورزي ، آب  منطقه اي  و بانك  كشاورزي  بين  پروژه هاي  مشخص  شامل  آبرساني ، خريد تانكر و ديگر پروژه هاي  مرتبط با خشكسالي  اختصاص  يابد.
به  گفته  ستاري فر، مبلغ  300 ميليارد ريال  اعتبار به  منظور جبران  خسارت  وارد شده  به  كشاورزان  و دامداران ، آبزي  پروران  و عشاير اختصاص  مي يابد.
رئيس  سازمان  مديريت  و برنامه ريزي  كشور گفت : مبلغ  200 ميليارد ريال  اعتبار هزينه اي  به  منظور توسعه  بيمه  محصولات  كشاورزي  و دامي  در برابر خشكسالي  اختصاص  مي يابد.
ستاري فر اظهار داشت : مبلغ  200 ميليارد ريال  اعتبار تملك  دارايي  سرمايه اي  براي  تامين  آب  آشاميدني  شهري  و روستايي ، مبارزه  با آفات  دامي  و گياهي ، تامين  قسمتي  از ضرر و زيان  سازمان هاي  آب  منطقه اي  ناشي  از خشكسالي  و ديگر فعاليت هاي  اضطراري  و مقابله  با خشكسالي  اختصاص  مي يابد.
وي  افزود: مبلغ  120 ميليارد ريال  به  صورت  وجوه  اداره  شده  در اختيار بنياد مسكن  انقلاب  اسلامي  قرار مي گيرد تا براي  احداث  مسكن  روستايي  و تامين  وام  مسكن  ارزان  قيمت  از طريق  بانكهاي  عامل  به  روستاييان  هزينه  كند.
معاون  رئيس  جمهور گفت : شركتهاي  آب  منطقه اي  مكلف  هستند نسبت  به  تامين  آب  شرب  و كشاورزي  اقدام  كنند و همچنين  در مواردي  ستاد خشكسالي  استان  چاه هاي  مورد نياز براي  شرب  و تامين  آب  باغداران  را حفر و تجهيز و تا پايان  بحران خشكسالي  و كم  آبي  در اختيار آنان  قرار دهد.
ستاري  فر افزود: بر اساس  تصويب  هيأت  وزيران  وزارت  بازرگاني  موظف  است ضمن  تمديد سهميه  آرد اضافي  استان  سيستان  و بلوچستان  همانند سال  گذشته نسبت  به  افزايش  ده  درصد به  سهميه  آرد مراكز جمعيتي  داراي  جمعيت  كمتر از يكصد هزار نفر استان هاي  هرمزگان  و كرمان  اضافه  كند.
وي  اضافه  كرد: شبكه  بانكي  كشور موظف  است  در رابطه  با اعطاي  تسهيلات  از محل  اعتبارات  تكليفي  و يا وجوه  اداره  شده ، براي  اجراي  طرح هاي  نوين آبياري  بدون  ملحوظ داشتن  بدهي هاي  گذشته  متقاضيان  اقدام  كنند.
وي  افزود: هيأت  وزيران  تصويب  كرد، مبلغ  20 ميليارد ريال  از سهميه اعتبارات  عمراني  استان  كرمان  براي  كاهش  خسارات  ناشي  از خشكسالي  به  مصرف برسد و مبلغ  20 ميليارد ريال  نيز جهت  كمك  به  احداث  چاه  در استان  سيستان  و بلوچستان  و مبلغ  10 ميليارد ريال  جهت  كمك  به  تامين  آب  شرب  شهر شيراز و مبلغ 30 ميليارد ريال  جهت  كمك  به  تامين  آب  كرمان ، مبلغ  20 ميلياردريال جهت كمك  به  طرح  احرار و 2 ميليارد ريال  براي  شهرستانهاي  كهنوج  و جيرفت  اختصاص  يابد.