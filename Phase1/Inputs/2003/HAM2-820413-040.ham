بازگشت آقازاده از مسكو
«غلامرضا آقازاده» معاون رئيس جمهوري و رئيس سازمان انرژي اتمي كه در رأس هياتي عالي رتبه و به منظور بررسي راه هاي گسترش همكاري هاي هسته اي با مقام هاي روسيه به اين كشور سفر كرده بود ديروز مسكو را ترك و به تهران بازگشت. آقازاده روز دوشنبه وارد مسكو شد و در اين مدت با چند تن از مقام هاي روسي ديدار و از برخي تاسيسات هسته اي اين كشور نيز بازديد كرد. در دو دور مذاكرات رئيس سازمان انرژي اتمي با الكساندر روميانتسف وزير انرژي اتمي روسيه و ميزبان خود مسائل فني همكاري هاي دوجانبه از جمله ادامه روند ساخت نيروگاه اتمي بوشهر و تامين سوخت و تجهيزات آن مورد بررسي قرار گرفت.