علي اكبر صالحي در گفت وگو با خبرگزاري فرانسه:
ايران اطلاعات مربوط به چرخه غني سازي اورانيوم را به آژانس داد
ايران اطلاعات مربوط به چرخه غني سازي اورانيوم را به آژانس بين المللي انرژي اتمي ارائه كرده است.
علي اكبر صالحي نماينده ايران در آژانس طي گفت وگو با خبرگزاري فرانسه با اعلام اين خبر گفت اين اقدام تهران در ادامه همكاري با آژانس بين المللي انرژي اتمي و به منظور اثبات كذب بودن ادعاي تلاش ايران براي توليد سلاح هسته اي صورت گرفته است.
علي اكبر صالحي با بيان اين كه بازرسان آژانس مي توانند از تجهيزات مذكور بازديد كنند گفت: ايران به قولي كه درباره امضاي پروتكل الحاقي معاهده منع گسترش سلاح  هسته اي داده است، پايبند است.وي در خاتمه با بيان اين كه ايران قبل از نشست 20 نوامبر شوراي حكام آژانس نامه پذيرش پروتكل الحاقي را ارائه خواهد كرد گفت اين نامه زودتر از يك هفته ارائه نخواهد شد.