نايب رئيس شوراي شهر:
60 درصد از مساجد شهر تهران نياز به بازسازي دارد
نايب  رئيس  شوراي  شهر تهران ، گفت : بيش  از دو هزار مسجد در سطح  شهر تهران فعال  هستند كه  60 درصد آنها نياز به  بازسازي  و گسترش  دارند.
«حسن  بيادي» روز جمعه  به  مناسبت  آغاز هفته  جهاني  مساجد در گفت وگو با خبرنگار  ايرنا، مركز استان  تهران ، افزود: مساجد، فعال ترين  بخش  فرهنگي شهر تهران  هستند و در ميان  مراكز فرهنگي  شهر، بيشترين  مراجعه  به  مساجد اختصاص  دارد.
وي  اظهار داشت : كميسيون  فرهنگي  شورا طي  مدت  كوتاه  فعاليت  خود توانست  طرح  ساماندهي  اوقات  فراغت  را در چند جلسه  تدوين  و مبلغ  30 ميليارد ريال ، براي حمايت  از اين  طرح  اختصاص  دهد، تا با اجراي   اين  طرح ، زمينه  جذب  جوانان  به مراكز فرهنگي ، ورزشي  و مذهبي  را هرچه  بيشتر مهيا كند.
نايب  رئيس  شوراي  اسلامي  شهر تهران ، گفت :  اين  حركت  و حركت هاي   اينچنيني  براي  جذب  جوانان  مؤثر است ، اما كافي  نيست  و مراكز فرهنگي  و مذهبي  نياز به رويكرد و تفكري  جديد، با استفاده  از ابزار و فناوري هاي  جديد و به روز دارد. وي  با اشاره  به  لزوم  توسعه  مكان هاي  مذهبي  و تاسيس  مساجد جديد در شهر تهران ، افزود: لازم  است  در ساخت  مساجد جديد به  تاسيس  مكان هايي  براي  بانوان توجه  ويژه  شود.
بيادي ، يكي  از نقص هاي  مساجد را، كمبود مكان هايي  براي  استفاده  بانوان عنوان  كرد.
وي ، با اشاره  به اينكه  تعداد مساجد شهر تهران  با توجه  به  وسعت  750 كيلومتر مربعي  شهر كفاف  جمعيت  تهران  را نمي كند، افزود: ضروري  است  در بسياري  از مناطق  با توجه  به  وسعت  منطقه  و فراواني  جمعيت ، اقدام  به  تاسيس  مساجد جديدشود.
نايب  رئيس  شوراي  شهر تهران ، گفت : مشاركت  مردم  و همكاري  شهرداري  تهران و ارگانهاي  ذيربطي  چون  سازمان  اوقاف  در اين  راه  كمك  بزرگي  خواهد بود.
وي  بر لزوم  ارايه  برنامه هايي  در راستاي  جذب  هرچه بيشتر جوانان به  مراكز مذهبي  تأكيد كرد و گفت : با استناد بر شيوه  برخوردهاي  اخلاقي  و ديدگاه ها و سنتهاي  معصومين ، بايد براي  جوانان  از طريق  مساجد الگوسازي  صحيح  صورت  گيرد تا از اين  طريق  خطر تهديد تهاجم  فرهنگي  از بين  برود.
وي  در خصوص  نامگذاري   اين  هفته  به  عنوان  هفته  جهاني  مساجد، گفت :  اين  نامگذاري  بنابر پيشنهاد مسئولين  جمهوري  اسلامي و با تصويب  سازمان  كنفرانس  اسلامي  صورت  گرفته  است .
بيادي  افزود: مركز رسيدگي  به امور مساجد، مسئول  برنامه ريزي  و برگزاري  مراسم   اين  هفته  است  و در صورت  ضرورت  شهرداري  و شوراي  شهر نيز در اين  زمينه به  سهم  خود همكاري  خواهند داشت .