نتيجه يك تحقيق تنها 5 درصد سيگاريها موفق به ترك سيگار مي شوند
گروه اجتماعي: پژوهشگران  به  شواهدي  جديدي  دست  يافته اند كه  دشواري  ترك  سيگار را حتي با كمك  چسب هاي  نيكوتين  نشان  مي دهد.
به  گزارش  خبرگزاري  رويتر از لندن ، بررسي  1625 سيگاري  قهار كه  تلاش كردند با كمك  چسبهاي  نيكوتين  يا بدون  استفاده  از اين  شيوه  سيگار را ترك كنند نشان  داد در مجموع  فقط
5 درصد افراد بعد از گذشت  8 سال  تلاش  براي  ترك سيگار موفق  شدند اين  عادت  را كنار بگذارند. اما كمتر از نيمي از كساني  كه  به  مدت  12 ماه  اقدام  به  ترك  سيگاركردند ظرف  مدت   اين  8 سال  دوباره  سيگار كشيدن  را شروع  كردند.
جين  كينگ  از موسسه  خيريه  تحقيقات  سرطان  انگلستان  مي گويد ترك  سيگار براي  سلامت  بدن  بسيار مفيد است  و تحقيقات  نشان  مي دهد اگر كسي  بتواند يك سال  سيگار نكشد احتمال  ترك   اين  عادت  بسيار افزايش  مي يابد. نيمي از سيگاريهايي  كه  در اين  مطالعه  شركت  كردند به  مدت  12 هفته چسب  نيكوتين  و نيم  ديگر از دارونما استفاده  كردند.
بعد از گذشت  يك  سال  2/11درصد از شركت كنندگان  گروه  اول  و 7/7درصد از افراد گروه  دوم  همچنان  سيگار نمي كشيدند. پاتريشيا يودكين  از دانشگاه  آكسفورد مي گويد افزايش  موفقيت  ترك هميشگي  سيگار از طريق  استفاده  از چسب  نيكوتين  و يك  سال  ترك ، نحوه  كارايي اين  راهبردها را نشان  داد.
اين  كشف  نتايج  بسياري  از تحقيقات  در مورد كارايي  درمان  جايگزيني نيكوتين  را نشان  مي دهد.  اين  چسبها ظاهرا در درازمدت  مؤثرند.