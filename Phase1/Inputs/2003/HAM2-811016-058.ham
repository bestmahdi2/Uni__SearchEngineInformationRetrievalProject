ديدار هيات آمريكايي با رئيس جمهوري 
سوريه
دمشق- خبرگزاري جمهوري اسلامي: يك هيات آمريكايي به رياست "آرلن اسپكتر" عضو
مجلس سناي آمريكا روز يكشنبه در كاخ "الشعب" دمشق با" بشار اسد" رئيس جمهوري 
سوريه ديدار و گفت وگو كرد. 
بيانيه مطبوعاتي كاخ رياست جمهوري سوريه كه خبرگزاري رسمي اين كشور" سانا" 
آن را منتشر كرد، حاكيست: دراين ديدار كه باحضور" فاروق الشرع "وزير خارجه سوريه و
" تئودور قطوف "سفير عرب تبار آمريكادر دمشق انجام گرفت، دو طرف درباره آخرين 
تحولات منطقه بويژه بحران عراق و اوضاع سرزمين هاي اشغالي فلسطين رايزني كردند. 
رئيس جمهوري سوريه خاطر نشان كرد كه عدم پايبندي اسرائيل به 
قطعنامه هاي سازمان ملل متحد و ادامه سياست كشتار ملت فلسطين به دست اين رژيم 
دو علت اصلي نابساماني اوضاع و بي ثباتي در منطقه است. 
بشار اسد تاكيد كرد كه توقف خشونت تنها باتوقف سياست هاي نسل كشي ملت فلسطين 
از سوي اسرائيل و حركت اين رژيم به سوي صلح، امكانپذيرخواهدبود. 
سناتور اسپكتر نيز گفت كه آمريكا از مواضع سوريه و تلاش هايش براي برقراري 
امنيت و ثبات در منطقه ستايش و آنها را مواضعي عقلاني و اصولي ارزيابي مي كند. 
هيات آمريكايي شنبه شب به سرپرستي آرلن اسپكتر سناتور جمهوري خواه ازايالت 
پنسيلوانيا از طريق قاهره وارد دمشق شد. 
اسپكتر كه يك شخصيت يهودي است و به پيام رساني ميان دمشق و تل آويو
معروف است، پيش از سفربه سوريه از فلسطين اشغالي و مصرنيز ديدن كرده بود. 
شارون در ديدار بااسپكتر قبل از سفر به سوريه، گفته است كه آمادگي داردبه دمشق 
سفر يا از بشاراسد در قدس استقبال كند.