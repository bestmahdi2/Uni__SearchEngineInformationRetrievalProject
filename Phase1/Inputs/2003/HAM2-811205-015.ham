مناطق برخوردار از ميراث فرهنگي به مراكز گردشگري تبديل مي شود
گروه علمي فرهنگي: پيشنهاد تعيين مناطق برخوردار از آثار و ميراث فرهنگي برجسته به عنوان «مناطق ويژه گردشگري كشور»، در كميسيون مشترك بررسي لايحه تشكيل وزارت ميراث فرهنگي و گردشگري مجلس شوراي اسلامي، تصويب شد.
به گزارش انجمن روزنامه نگاران حامي ميراث فرهنگي، اعضاي اين كميسيون تصويب كردند كه مناطق با ارزش فرهنگي داراي ظرفيت هاي مناسب گردشگري، پس از شناسايي به عنوان مناطق ويژه گردشگري، مي توانند همانند مناطق ويژه اقتصادي از امتيازات و حمايت هاي ويژه اي همچون معافيت هاي مالياتي و قوانين خاص گمركي و سرمايه گذاري بهره مند شوند.
«رضا طلايي نيك» نماينده مجلس شوراي اسلامي و نايب رئيس كميسيون مشترك بررسي لايحه تشكيل وزارت ميراث فرهنگي و گردشگري، با اعلام اين مطلب، افزود: نمايندگان مجلس شوراي اسلامي همچنين براي ظرفيت سازي در اين مناطق، مهلتي پنج ساله در نظر گرفته اند.