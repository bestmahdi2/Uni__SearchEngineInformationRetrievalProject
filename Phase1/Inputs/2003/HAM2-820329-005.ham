عدم تغيير در صادرات دانه هاي روغني اوكراين
وزير كشاورزي اوكراين در پانزدهمين نمايشگاه بين المللي محصولات كشاورزي در كيف گفت: به دليل اين كه بازار دانه هاي آفتابگردان و ديگر دانه هاي روغني روال عادي خود را طي مي كند و از ثبات كافي برخوردار است وزارت كشاورزي اوكراين قصد ندارد هيچ تغييري در صادرات 17 درصدي دانه هاي آفتابگردان به وجود آورد.
قابل ذكر است كه اوكراين در صادرات روغن آفتابگردان بعد از آرژانتين در رتبه دوم قرار دارد. در بازارهاي جهاني قيمت روغن هاي آفتابگردان اوكراين گران تر از روغن هاي آرژانتين است. وي در ادامه مي افزايد: با توجه به اين كه صنعت دانه هاي روغني كشور ما به خوبي به فعاليت خود ادامه مي دهد، دليلي براي تغييرات وجود ندارد، چرا كه ظرفيت صادرات افزايش يافته و بازارهاي محلي به ثبات رسيده اند.
«ايوان كريلينكو» معاون وزير كشاورزي اوكراين نيز مي گويد: كاهش ميزان صادرات در آوريل گذشته از 17 درصد به 6 تا 7 درصد اقدامي مصلحت آميز در جهت ثبات بازار اين دانه هاي روغني بوده است.