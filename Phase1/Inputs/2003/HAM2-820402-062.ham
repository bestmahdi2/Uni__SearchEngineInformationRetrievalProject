90 درصد افراد مبتلا به سرطان سابقه مصرف سيگار دارند
گروه شهري: نتايج يك پژوهش نشان داد كه 90 درصد افراد مبتلا به سرطان سابقه مصرف سيگار دارند.
به گزارش ايسنا، دكتر جعفر اصلاني، فوق تخصص بيماري هاي ريه و استاديار دانشگاه علوم پزشكي بقية الله(عج)در پژوهش خود با عنوان بررسي سيگار و تأثير آن بر ريه و بيماري هاي ريه آورده است:سرطان ريه در اوايل قرن بيستم، بيماري نادري بود. در اواخر اين قرن 20 برابر افزايش يافته و عامل بيش از 30 درصد موارد مرگ ناشي از سرطان در انسان مي باشد.
در ادامه آمده است: افزايش شديد مرگ و مير ناشي از سرطان ريه به دليل شيوع مصرف سيگار در جهان مي باشد كه به مرور زمان با تأثر بر روي dna سلول ها باعث ايجاد سرطان زاها شده و نهايتاً نئوپلاسم ايجاد مي شود.
از طرفي مكانيزم هاي دفاعي طبيعي ريه كه جلوي بروز تكثير سلولي و سرطان را مي گيرد از بين مي برد و شرايط را براي ايجاد بيماري خطير و كشنده سرطان ريه مهيا مي كند، در هر حال، با توجه به درمان ناپذير بودن سرطان ريه درمان اصلي پيشگيري و قطع مصرف سيگار مي باشد.
در پايان اين پژوهش تأكيد شده است كه ترك سيگار به خصوص قبل از دهه پنجم زندگي مي تواند تا حدي جلوي سير پيشرونده بيماري انسدادي ريه را گرفته و ابعاد نارسايي تنفسي را به تأخير بيندازد.