پرسپوليس ديروز در نقش جهان بازي را به 
اصفهاني ها باخت
گزارش خبرنگار همشهري از اصفهان و حاشيه هاي بازي ديروز را در
همين صفحه و صفحه 13 بخوانيد
عكس: محمدرضا شاهرخي نژاد



حاشيه بازي _ پرسپوليس سپاهان 
داود فنايي شيشه رختكن ورزشگاه را نيز با عصبانيت شكست 
پس از اخراج ناصر ابراهيمي او به سمت كمك داور رفت و فحاشي كرد
آرش راهبر، خبرنگار اعزامي همشهري به اصفهان: ورزشگاه نقش جهان تا ساعات اوليه صبح درگير
آماده سازي و به دست آوردن شرايط بهتر بود. گروه سازندگان و پيمانكاران در مدت يك هفته 
بسياري از امكانات رفاهي نيمه تمام را كامل كردند. 
از ساعت 5 /8 صبح تماشاگران اصفهاني حركت به سوي ورزشگاه نقش جهان را آغاز كردند. بسياري 
از تماشاگران فاصله طولاني راه اصلي تا ورزشگاه را پياده طي كردند و جمعيت ورزشگاه در
پايان نيمه نخست بازي به حدود 35 هزار نفر رسيد كه يك ركورد بي سابقه محسوب مي شود. قبل 
از شروع بازي دو نفر با لباس خرگوش و _ شير به عنوان نماد اصفهان و _ سپاهان در زمين 
چمن گشت مي زدند و تماشاگران را به تشويق دعوت مي كردند. ساعت 101 پرسپوليسي ها به 
ورزشگاه آمدند. راه ورود آنها از تونل ويژه ماراتن با ابراز احساسات هواداران اين تيم 
همراه بود. 



اولين بازيكن پرسپوليس كه براي گرم كردن به زمين آمد، داود فنايي بود. فنايي به اضافه 
قليچ نيم ساعت قبل از بازي وارد زمين چمن شدند. 
پس از چند دقيقه سپاهاني ها با توپ هاي نقره اي رنگ به زمين آمدند، كه از سوي هواداران 
به شدت مورد تشويق قرار گرفتند. 
تقسيم بندي تماشاگران به طور تقريبي به اين صورت بود. حدودا 20 هزار نفر هوادار
سپاهان، در حدود 10 هزار نفر هوادار پرسپوليس و نزديك به 5 هزار نفر نيز در سوي ديگر
ورزشگاه نشسته بودند كه در ميان اين عده حدودا 500 نفر از هواداران استقلال به چشم 
مي خوردند. 
داوران مسابقه حدودا ده دقيقه قبل از شروع مسابقه به ورزشگاه رسيدند، گويا مرادي و
همراهانش در ترافيك سنگين اصفهان گير افتاده بودند. دليل تاخير در شروع بازي نيز همين 
مسئله بود. 
* از سوي نيروي انتظامي فضاي مشخصي در اختيار هواداران دو تيم مشخص شد. در فاصله اين 
دو گروه يك فضاي خالي براي پايين آمدن احتمال درگيري در نظر گرفته شد. اين درحالي بود
كه حدودا 3000 نفر، بيرون از ورزشگاه پشت درهاي بسته ماندند و تماشاي بازي را از دست 
دادند. 
* غمخوار مديرعامل باشگاه پرسپوليس از جايگاه ويژه بازي را مشاهده مي كرد. 
* پس از اخراج ناصر ابراهيمي از سوي داور، او به سمت كمك داور رفت و نسبت به او فحاشي 
كرد. 
* بازيكنان پرسپوليس پس از پايان بازي به داور اعتراض شديدي كردند و در ادامه داود
فنايي شيشه رختكن ورزشگاه را نيز با عصبانيت شكست ! 
* علي پروين پس از شنيدن سوت پايان با صورتي برافروخته زمين را به سرعت ترك كرد و به 
تقاضاي خبرنگاران براي انجام مصاحبه پاسخ نداد. 



اصفهان پوست انداخت 
پرسپوليس باخت 
امير عليزاده 
_ سپاهان 2
_ پرسپوليس يك 
گل ها: ادموند بزيك(23)و محرم نويدكيا(_ 87 پنالتي)براي سپاهان و علي انصاريان(61)
براي پرسپوليس 
اخطار: حسن خان محمدي و افشين پيرواني از پرسپوليس و سعيد بيات، ادموند بزيك و اصغر
طالبي نسب از سپاهان 
داور: جلال مرادي 
كمك ها: حسين نجاتي و و منوچهر نظري 
استاديوم: نقش جهان 
تماشاگر35 هزار نفر
پرسپوليس: فنايي، پيرواني، رهبري فرد، انصاريان، گل محمدي، محمدوند، جمشيدي(برزگر 59)،
خان محمدي، رافت، جباري، انتظاري 
سپاهان: پطروسيان، بيات، طالبنسب(حاجي پور 82)، فرزانه، خادمي، عاشوري، رمضاني 
(استپانيان 80)، كرمي، نويدكيا، كريمي(فرشباف 72)، بزيك 
با كمي تاخير هفته دهم ليگ برتر با ديداري كه طي چند روز گذشته خيلي ها انتظار آن را
مي كشيدند در ورزشگاه نقش جهان آغاز شد در حضور تقريبا 35 هزار تماشاچي، شاگردان 
فرهاد كاظمي در غياب رضا حسن زاده از همان ابتدا فوتبال تهاجمي خود را در برابر
پرسپوليس نيز پياده كردند. خصوصا از جناح چپ از طريق اصغر طالبنسب كه در اين ديدار
عالي كار كرد. 
ياران علي پروين كه با احتياط خاصي بازي را شروع كرده بودند، در دقيقه 11 صاحب اولين 
موقعيت شدند رضا جباري از پشت محوطه جريمه ضربه اي را روانه دروازه اصفهاني ها كرد، 
اما آرمناك پطروسيان اين ضربه را مهار كرد. يك دقيقه بعد هم پايان رافت پس از پرتاب اوت 
انصاريان با ضربه سر دروازه سپاهان را تهديد كرد كه باز هم پطروسيان اين توپ را دفع كرد. 
جالب اينكه در طول بازي تشويق هاي هواداران يكدست زرد حاضر در نقش جهان كه به نظر
مي رسيد تعدادشان بيشتر از پرسپوليسي ها باشد، كاملا مشهود بود. 
در ادامه بازي در نيمه اول اصفهاني ها جريان بازي را كاملا در دست داشتند، اما در
مقابل دفاع متراكم شاگردان پروين كاري را از پيش نمي بردند. در واقع خط مياني و دفاع 
قرمزها به قدري نزديك به يكديگر بودند كه كار را براي فولادي ها دشوار مي نمود، تا
اينكه در دقيقه 21 پس از پاس عمقي زيباي سعيد رمضاني هافبك سابق تيم ذوبآهن به محمود
كريمي، تيم ميزبان به موقعيت خوبي دست يافت، اما كريمي نتوانست از اين فرصت استفاده كند. 
بالاخره اين حملات دو دقيقه بعد نتيجه داد و ادموند بزيك كاپيتان اصفهاني ها، پس از
سانتر محمود كريمي از روي نقطه كاشته با ضربه سر دروازه داود فنايي را پس از 6 هفته باز
كرد. 
پس از اين گل اوضاع براي پرسپوليسي ها از اين هم بدتر شد در دقيقه 27 پس از تكل افشين 
پيرواني روي محمود كريمي، مرادي داور اين ديدار، به او كارت زرد نشان داد تا كاپيتان 
پرسپوليس براي ديدار هفته آتي تيمش با استقلال محروم باشد. در نهايت هر دو تيم با همين 
نتيجه به رختكن رفتند. 
در نيمه دوم پرسپوليسي ها به سپاهان بيشتر فشار آوردند اما تيم كاظمي كه نقطه قوت 
حريفش را به خوبي مي شناخت، جناحين را به خوبي بسته بود. علي الخصوص جناح راست پرسپوليس، 
جايي كه حسن خان محمدي كه در چند بازي قبلي بسيار خوب كار كرده بود، در اين بازي توسط
اصغر طالبنسب كاملا مهار شده بود. 
بدين ترتيب پرسپوليسي ها همواره سعي داشتند تا از ميانه ميدان نفوذ كنند، اما محرم 
نويدكيا هافبك جوان و تواناي اصفهاني ها و همچنين ادموند بزيك كه با دوندگي بي امان خود
مرتب به عقب برمي گشت و به هافبك هاي تيمش كمك مي كرد، ميانه ميدان را در اختيار داشتند. 
در دقيقه 59 با آمدن برزگر به جاي پژمان جمشيدي جناح چپ پرسپوليسي ها جان تازه اي گرفت، 
به صورتي كه چند حمله پياپي را از اين سمت طرح ريزي كردند. 
در دقيقه 62 علي انصاريان روي سانتر عارف محمدوند در صحنه اي مشكوك گل تساوي را به ثمر
رساند در اين صحنه دقيقا مشخص نبود كه توپ از خط دروازه عبور كرده يا نه، اما
كمك داور تشخيص داد كه توپ وارد دروازه پطروسيان شده است. 
پس از گل تساوي سپاهان مجددا حملاتش را آغاز كرد. شوت نويدكيا در دقيقه 65 يكي از
آنها بود كه با اختلاف كمي به بيرون رفت. 
در 30 دقيقه پاياني فرهاد كاظمي از هر سه تعويض خود استفاده كرد و با آوردن ناصر
فرشباف، لئون استپانيان و افشين حاجي پور نفس تازه اي را به تيمش بخشيد. مخصوصا
حاجي پور كه به جاي طالبنسب در كنار استپانيان از جناح چپ بارها به زمين پرسپوليس نفوذ
مي كردند اما در دقيقه 78 بازي اين پرسپوليسي ها بودند كه نزديك بود به گل برسند. اما
پس از سانتر بلند و خوب رضا جباري از ميانه زمين به سهراب انتظاري، و پاس عرضي او به 
پايان رافت، مهاجم آستارايي پرسپوليس از فاصله چند متري نتوانست دروازه سپاهان را باز
كند. 
ناكامي هاي پرسپوليس با اخراج ناصر ابراهيمي در دقيقه 85 تكميل نشد، چرا كه دو دقيقه 
بعد پس از خطاي رضا جباري روي ادموند بزيك در محوطه جريمه، مرادي نقطه پنالتي را نشان 
داد و محرم نويدكيا با ضربه اي مطمئن گل دوم تيمش را به ثمر رساند تا در كنار ادموند
بزيك با شش گل زده در راس جدول گلزنان قرار گيرد. 
پس از سه دقيقه انتظار در وقت هاي تلف شده، استاديوم نقش جهان با سوت پايان منفجر شد و
شاگردان فرهاد كاظمي در پايان هفته دهم با هشت امتياز اختلاف كه در فوتبال ايران به 
نوعي بي سابقه است، پرسپوليسي ها را در كورس قهرماني جا گذاشتند. 
پاس هم برد
ديدار تيم هاي پاس تهران و فجر سپاسي شيراز از هفته دهم مسابقات فوتبال قهرماني 
باشگاه هاي برتر ايران به سود تيم پاس تهران به پايان رسيد. 
در اين ديدار كه عصر روز پنج شنبه در ورزشگاه اختصاصي تيم پاس(شهيد دستگردي)برگزار
شد، تيم پاس تهران با نتيجه 2 بر يك حريف خود را شكست داد و 3 امتياز اين ديدار را به 
اندوخته هاي خود افزود. 
حميد رجبي و خداداد عزيزي در دقايق 6 و 44 براي تيم پاس تهران و علي عليزاده در دقيقه 
80 براي تيم فجر سپاسي شيراز گلزني كردند. اين ديدار را مهدي هنروري قضاوت كرد. 
جدول گلزنان 
6 گل: محرم نويدكيا و ادموند بزيك(سپاهان)
4 گل: عليرضا واحدي نيكبخت(استقلال)، رضا عنايتي(ابومسلم)و داوود دهقاني(فولاد)
3 گل: محمود كريمي(سپاهان)، علي اصغر مديرروستا(پيكان)، پايان رافت(پيروزي)، محمد
منصوري(برق شيراز)، جواد كاظميان(سايپا)عليرضا رضايي(استقلال اهواز)مهدي هاشمي نسب
(استقلال)، محسن بياتي نيا(پاس)
جدل رده بندي ليگ برتر
امتياز
خورده 
زده 
باخت 
مساوي 
برد
بازي 
نام تيم 
28
6
22
_ 
1
9
10
_ 1 سپاهان 
20
5
10
2
2
6
10
_ 2 پرسپوليس 
17
7
11
3
2
5
10
_ 3 فجر سپاسي 
17
7
11
3
2
5
10
_ 3 پاس 
14
11
15
3
2
4
9
_ 5 استقلال 
14
9
10
3
2
4
9
_ 6 فولاد اهواز
14
11
10
3
2
4
9
_ 7 سايپا
10
9
8
3
4
2
9
_ 8 ابومسلم 
10
11
9
5
1
3
9
_ 9 برق شيراز
8
6
6
3
5
1
9
_ 10 پيكان 
8
7
4
5
2
2
9
_ 11 ذوبآهن 
8
11
6
5
2
2
9
_ 12 صنعت نفت 
7
19
4
6
1
2
9
_ 13 ملوان 
5
17
6
6
2
1
9
_ 14 استقلال اهواز