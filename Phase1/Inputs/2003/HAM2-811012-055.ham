زيدان و اسكولاري بهترين هاي جهان
خبرهايي از فوتبال جهان 



گروه ورزشي: طبق نظرخواهي از53 نشريه معتبر ورزشي زين الدين زيدان 
فرانسوي به عنوان بهترين بازيكن اروپائي و خوزه كاردوسو از پاراگوئه برترين 
بازيكن آمريكاي جنوبي در سال 2002انتخاب شدند. 
به گزارش خبرگزاري فرانسه از مونته ويدئو، اين گزينش را روزنامه ال پائيس 
اروگوئه بر اساس نظرخواهي از مطبوعات معتبر ورزشي 53 كشور __جه ان انجام داده 
است. 
طبق اين نظرخواهي در ميان مربيان، لوئيز فليپه اسكولاري كه تيم برزيل 
را براي پنجمين بار قهرمان جهان كرد، برترين مربي فوتبال دنيا درسال 2002
معرفي شد. 
آرسن ونگر مربي فرانسوي باشگاه آرسنال انگليس هم به عنوان برترين مربي 
اروپائي جهان شناخته شد. 
رئال مادريد- سويل در برنابو
باشگاه رئال مادريد اسپانيا امروز در حالي سويل را در ورزشگاه سانتياگو برنابو
ميزباني مي كند كه كاملا اعتقاد دارد شروع سال 2003 با يك پيروزي دلچسب، زمينه بازگشت 
موفق اين تيم به ليگ دسته اول اسپانيا را فراهم خواهد كرد. 
به گزارش خبرگزاري رويترز از مادريد، سه پيروزي پياپي اخير، رئال را به رده سوم جدول 
رسانده با اين وصف تيم قهرمان اروپا 8 امتياز با رئال سوسيه داد صدرنشين اين رقابت ها
فاصله دارد. 
تيم تحت رهبري ويسنته دل بوسكه امروز اين بخت را خواهد داشت كه در ديدار
عقبافتاده اش مقابل سويل فاصله امتيازش با سوسيه داد را كاهش دهد. 
5 كشور آفريقايي نامزد ميزباني جام جهاني 2010 شدند
پنج كشور آفريقايي مصر، ليبي، مراكش، آفريقاي جنوبي و تونس آمادگي خود را براي 
ميزباني رقابت هاي جام جهاني فوتبال در سال 2010 اعلام كردند. 
آندرياس هرن سخنگوي فيفا به خبرگزاري فرانسه گفت پنج كشور مذكور بطور غيررسمي نامزدي 
خود را براي ميزباني جام نوزدهم اعلام كرده اند.