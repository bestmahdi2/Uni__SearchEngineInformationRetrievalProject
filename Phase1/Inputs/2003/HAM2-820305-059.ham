وزير دفاع اسرائيل در تركيه
«شائول موفاز» وزير دفاع اسرائيل امروز براي انجام ديدار رسمي يك روزه از تركيه به آنكارا سفر خواهد كرد. به گزارش ايرنا از آنكارا به نقل از خبرگزاري «اخلاص» موفاز در اين سفر با «وجدي گونول» وزير دفاع و ژنرال «حلمي اوزكوك» رئيس ستاد فرماندهي ارتش تركيه ديدار و گفتگو خواهد كرد. اخلاص افزود: در اين سفر موضوع توسعه همكاريهاي راهبردي و نظامي و آخرين تحولات منطقه و عراق مورد بحث و تبادل نظر قرار خواهد گرفت.