زير يك سقف
زنان سلطه پذير!
روانشناسي زن و مرد
ناهيد نوري
زن و مرد تنها از نظر ويژگي هاي فيزيكي با يكديگر متفاوت نيستند. آن دو از نظر ويژگي هاي روانشناختي نيز با يكديگر متفاوتند و عدم توجه به اين تفاوت ها در اغلب موارد موجب به وجود آمدن اختلافات شديد زناشويي مي شود، ولي اساساً اين تفاوت كاملاً طبيعي بوده و اگر جاي هر دو جنس نيز با هم عوض شود، چنين تفاوتي وجود خواهد داشت. پس اختلافات بيشتر به دليل نپذيرفتن اين تفاوت ها به عنوان يك مولفه طبيعي است. در زير به  برخي از اين تفاوت ها اشاره خواهيم كرد.
كلي نگري - جزيي نگري
تحقيقات مختلف نشان مي دهد كه اغلب مردان كلي نگر بوده و اغلب زنان جزيي نگر هستند. بدين معني كه مردان بيشتر به كليات يك موضوع توجه مي كنند ولي زنان آنقدر به جزييات توجه مي كنند كه در اغلب موارد از كل غافل مي شوند. به همين دليل ممكن است آقايي پس از ورود به منزل متوجه تغييرات فيزيكي منزل نشود و به اتهام بي توجهي و ارزش قايل نبودن براي كدبانوي منزل مورد باز خواست قرار بگيرد و يا خانمي به دليل توجه بيش از حد به جزييات يك موضوع به اتهام اينكه دنبال دردسر مي گردد و بيكار است مورد بي مهري قرار بگيرد كه در هر دو حال اگر هر يك از طرفين اين تفاوت طبيعي را مي پذيرفتند حتي مي توانستند با تقسيم كارها و واگذاري كليات طرح به مرد و جزييات طرح مورد نظر به زن، به دستاورد هاي بسياري دست يابند.
سلطه جويي- سلطه پذيري
تحقيقات نشان مي دهد كه ويژگي اغلب مردان تسلط داشتن بر امور و موضوعات متعدد و هدايت آنها بوده و ويژگي طبيعي اغلب زنان به اينكه مطيع باشند و سلطه ديگري را بپذيرند. البته پذيرفتن اين ويژگي به عنوان يك مولفه طبيعي به معناي اين نيست كه مردها بايد ديكتاتور باشند و ظالم و زن ها مظلوم و مطيع بلكه با به تعادل رسيدن در اين ويژگي مي توان به نتايج خوبي دست يافت، ضمن اينكه زنان وقتي در شرايطي مجبور به سلطه جويي مي شوند چون بر خلاف ويژگي  طبيعي خود گام بر مي دارند، بيشتر در معرض استرس قرار خواهند گرفت و فشار بيشتري را در مقايسه با مردان تحمل خواهند كرد.



هدفمداري - رابطه مداري
محققين در تحقيقات متعدد به اين نتيجه رسيده اند كه مردان بيشتر هدفمدار يا موضوع مدار بوده و بيشتر به هدف خود فكر مي كنند ولي اغلب زنان به جاي رسيدن به هدف به روابط و ارتباطات حاكم بر شرايط موجود توجه مي كنند و در صورت ايجاد هر گونه اختلال در اين رابطه، خود را ناكام تصور مي كنند و احساس عدم رضايت خواهند كرد. به عبارت ديگر هدف زنان بيشتر ايجاد روابط صميمانه و دوستانه، چه در منزل و يا محل كار است ولي هدف مردان بيشتر كسب موقعيت، مقام، تسلط بر اوضاع و امور و تجربه موفقيت است پس در صورت بروز اختلال در روابط، آنها دچار احساس ياس و نااميدي نشده و به فعاليت خود ادامه مي دهند.
مخاطره آميزي - محافظه كاري
تحقيقات از ابتداي سنين كودكي بين دختر و پسر نشان مي دهد كه تا سن 10 سالگي از نظر ويژگي خطر پذيري و تهور بين دختر و پسر چندان تفاوتي ديده نمي شود ولي بعد از 10 سالگي پسرها بيشتر به سمت كارهاي مخاطره آميز رفته و دختر ها بيشتر تمايل به پيش بيني پذيري اوضاع و محافظه كاري پيدا مي كنند. پس سازگارتر، پذيراتر، محتاط تر و منفعل تر به نظر رسيده و بيشتر طالب صلح و دوستي هستند، اما پسرها بيشتر به سمت تجربيات جديد و طرح هاي جديد رفته و كمي خود خواه تر شده و بيشتر خطر مي كنند.
رضايتمندي - نارضايتي
تحقيقات نشان مي دهد عوامل به وجود آورنده احساس نارضايتي در زنان بيشتر از مردان است چرا كه زنان هم به دليل احساساتي بودن، هم جزيي نگر بودن و هم رابطه مدار بودن در صورت بروز اختلال يا اشكال در روابط با بستگان درجه يك بيشتر احساس نارضايتي كرده و ابراز پشيماني مي كنند. در صورتيكه مردان، با وجود مشكلات اما به دليل كلي نگري و موضوع مداري، احساس رضايت بيشتري را تجربه مي كنند.