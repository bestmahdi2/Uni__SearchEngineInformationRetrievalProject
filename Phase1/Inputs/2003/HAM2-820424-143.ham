كوتاه از جهان علم
خواب مورد نياز كودكان



هر نوزاد حدود 16 ساعت در روز مي خوابد. اما اين ميزان اندازه مشخصي ندارد. برخي كودكان ممكن است چند ساعت بيشتر يا كمتر بخوابند. هر بچه در چرخه هاي چهار تا پنج ساعتي چه در شب و چه در روز مي خوابد. اگر كودك از هر جهت به نظر عادي مي آيد، جاي هيچگونه نگراني از ساعات خواب وي وجود ندارد. در شب بدن مقدار بيشتري از هورموني را ترشح مي كند كه براي رشد لازم است. بنابراين خواب شب براي رشد بچه حياتي است.
در هر ماه تغييري تدريجي در طول و الگوي خواب كودك پديد مي آيد. مدت خواب مانند زمان راه رفتن آنها طولاني تر مي شود. بيشتر كودكان شب بيشتر و روز كمتر مي خوابند. نوع خواب بچه با خواب بزرگسالان فرق دارد. بزرگسالان معمولاً شش ساعت عميق و دو ساعت سبك مي خوابند، در حالي كه بچه ها معمولاً بيشتر مي خوابند اما چرخه خوابشان كوتاهتر است.
كم خوابي و بيش فعالي بچه ها



بچه هايي كه در خواب خرناس مي كشند، بيشتر در معرض بيش فعالي و ناهنجاريهاي يادگيري و رفتاري هستند. پزشكان معتقدند مجراي تنفسي بچه هايي كه خرناس مي كشند، نرمتر است و هنگام خواب پايين مي آيد.
بچه هاي بين 6 تا 9 ساله بايد روزي 10 تا 11 ساعت بخوابند، اما خرناس كشيدن مانع از برآورده شدن نيازشان مي شود.
بزرگسالاني كه خرناس مي كشند يا در شب دچار گرفتگي مجراي تنفسي مي شوند، به ميزان كافي نمي خوابند و ممكن است روز بعد در مواقع نامناسب چرت بزنند. در مورد بچه ها اين حالت باعث بيش فعاليت مي شود. در اين موارد گاه تصور مي شود بچه دچار بيماري بيش فعالي و نقصان توجه است و به وي داروي اين بيماري داده شود.
چرا عرق مي كنيم؟
بدن براي جلوگيري از افزايش دماي بدن عرق مي كند. 99 درصد حجم عرق را آب تشكيل مي دهد. اوره، نمك و برخي تركيبات ديگر اندكي از اين مايع را تشكيل مي دهند. اگر بدن در هواي گرم بيشتر عرق كند، معمولاً  توصيه مي شود مصرف نمك قدري افزايش يابد تا ميزان نمك از دست رفته جبران شود.
تعريق بيش از حد باعث پوسته انداختن پوست يا تورم پوست مي شود. در اين مورد جاي نگراني نيست.
برخي افراد بيشتر و برخي كمتر عرق مي كنند. علت اين امر ارثي و تركيب مواد موجود در بدن است. تعريق بيش از حد به علاوه ممكن است علامت ديابت، كم خوني و پركاري تيروئيد باشد.



نور مورد نياز چشم ها
چشم چنان عضو تطبيق پذيري است كه ما را قادر مي كند در روشنايي نزديك به تاريكي تا روشنايي روز ببينيم. شدت نور مهتاب به حدود 1/0 لوكس و نور خورشيد به 000/100 لوكس بالغ مي شود. براي آنكه بر چشم فشار وارد نشود، بهتر است روشنايي 30 برابر حداقل مورد نياز براي انجام كار موردنظر باشد.
ميزان نور مورد نياز براي برخي كارها بدين شرح است:
* مطالعه عادي: 100 لوكس
* كار دفتري 0: 400 لوكس
* مونتاژ: 900 لوكس
* ساعت سازي: 2000 تا 3000 لوكس