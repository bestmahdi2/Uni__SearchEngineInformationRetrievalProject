بازتاب شركت كشتي گيران ايران در مراسم 11 سپتامبر در راديو ملي استراليا
توكيو - خبرگزاري جمهوري اسلامي: راديو ملي استراليا اعلام كرد، كشتي گيران تيم ملي ايران در مراسمي كه به مناسبت سالگرد قربانيان فاجعه تروريستي 11 سپتامبر، در نيويورك برگزار شد، شركت كردند.
براساس گزارش اين راديو، غروب پنجشنبه، همزمان با مراسم دومين سالگرد 11 سپتامبر، اعضاي تيم ملي كشتي ايران با دسته هاي گل در مراسم روشن شدن ستون هاي يادبود نور كه در محل ساختمان هاي نابود شده برج هاي مركز تجارت جهاني نيويورك برپا شده بود، شركت كردند و نسبت به درگذشتگان اين حادثه اداي احترام نمودند.
در اين مراسم، اعضاي تيم ملي كشتي به همراه محمدرضا طالقاني، دبير فدراسيون كشتي ايران با حاضران همدردي كردند.
رقابتهاي بسكتبال جام ملتهاي آسيا
گروه ورزشي: بيست و دومين دوره بسكتبال جام ملتهاي آسيا از اول تا نهم مهرماه در شهر هاربين چين برگزار خواهد شد. تيم بسكتبال بزرگسالان كشورمان جهت حضور در اين رقابتها چهارشنبه همين هفته تهران را به قصد چين ترك مي كنند.
تيم بسكتبال كشورمان قرار بود پيش از اين سفر براي انجام بازيهاي تداركاتي به تركيه برود ولي به دليل عدم همكاري ترك ها و آماده نبودن تيمهاي بسكتبال تركيه، سفر ملي پوشان منتفي شد.