پاكستان به يك مركز عمده تجاري و اقتصادي تبديل مي شود
اسلام آباد- خبرگزاري جمهوري اسلامي: ارتشبد پرويز مشرف  اعلام  كرد پاكستان  بزودي  به  يك  مركز عمده  تجاري  و اقتصادي  و نقطه  اتصال  آسياي  ميانه  و جنوب  آسيا تبديل  خواهد شد.
به  گزارش  روزنامه  اردو زبان  «جنگ »، ارتشبد مشرف  كه  روز سه شنبه  در دانشگاه  دفاع  ملي  پاكستان  سخنراني  مي كرد، گفت : پاكستان  بزودي  كشورهاي آسياي  ميانه  را به  جنوب  آسيا و خليج  فارس  و بالعكس  مرتبط خواهد كرد.
رئيس  جمهوري  پاكستان  با اشاره  به  كار احداث  بندر گوادر در سواحل بلوچستان  افزود: اين  بندر از موقعيت  ممتازي  برخوردار است  و به  عنوان دروازه  ورودي  به  آسياي  ميانه  و افغانستان  به  شمار مي رود.
وي  اظهار داشت : دولت  تلاش  مي كند با تأمين  امنيت  و ايجاد فضاي  مناسب  اقتصادي  و سياسي ، سرمايه گذاران  خارجي  را به  سرمايه گذاري  بيشتر در پاكستان  تشويق  كند.
ارتشبد مشرف  با برشمردن  برخي  از اصلاحات  اقتصادي  انجام  شده  در پاكستان  طي  سالهاي  اخير، گفت : پاكستان  داراي  ظرفيت  و موقعيت  بسيار خوبي  براي  سرمايه گذاري  است  و علاوه  بر منابع  گسترده  طبيعي  و مادي  از نيروي  انساني مستعد و ارزان  برخوردار مي باشد.
وي  افزود: ثبات  سياسي  در پاكستان  باعث  ثبات  اقتصادي  خواهد شد و اقتصاد مستحكم  و رو به  توسعه  نيز نقش  مهمي در تأمين  امنيت  كلان  كشور ايفا خواهد كرد.