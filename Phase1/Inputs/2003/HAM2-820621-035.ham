فروش متري مسكن با استقبال مردم روبه رو شده است
وزير مسكن و شهر سازي گفت: فروش متري مسكن با استقبال بسيار خوب مردم روبه رو شده است.
مهندس «علي عبدالعلي زاده» چهارشنبه شب درگفت وگو با ايرنا افزود: متقاضيان خريد متري مسكن، در اولين طرح آزمايشي اين طرح در شهر جديد «پرديس» پنج تا شش برابر بيشتر از ميزان پيش بيني شده بودند.وي تصريح كرد: اگر اين طرح را براي مردم خوب جا بيندازيم و نواقص آن رفع شود روش خيلي خوبي است تا جوانان با پس انداز هاي كم صاحب خانه شوند و پس انداز مردم در جريان تورم ضايع نشود.به گفته وي, در اين روش پولي كه به دست مردم مي آيد به اندازه يك متر تبديل به خانه مي شود و تورم به نفع خريدار كار مي كند و سازنده نيز نفع مي برد.وي افزود: در اين راستا واسطه مالي در معاملات مسكن جديد به نام بانك وارد كار مي شود و هم به سازنده اطمينان مي دهد كه منابع را تامين خواهد كرد و هم خريداران مطمئن هستند كه پولشان محفوظ و در تعهد بانك است و دولت نيز بر اين امر نظارت دارد.
عبد العلي زاده اظهار اميدواري كرد كه از طريق فروش متري مسكن و تقويت صندوق مسكن جوانان, مشكلات مردم در بخش مسكن به ميزان قابل توجهي كاهش يابد.وي با اشاره به چهارمين سال فعاليت صندوق مسكن جوانان گفت: اين صندوق اكنون تبديل به شركت تامين مسكن جوانان شده و تاكنون پنج هزارو 500 واحد با شرايط يك سوم نقد و دو سوم اقساط واگذار كرده است.به گفته وي،هزار واحد مسكوني نيز در دهه فجر امسال توسط اين صندوق افتتاح مي شود و اين شركت در برنامه پنج ساله چهارم بار قابل توجه تامين مسكن جوانان را به دوش خواهد كشيد.
وزير مسكن در خصوص كنترل قيمت مسكن در كشور گفت: جهت متعادل كردن قيمت مسكن كار گروهي با چندين گروه تحقيقاتي جهت بررسي عوامل موثر بر نرخ مسكن تشكيل شده است.
به گفته وي، در اولين گزارش اين گروه عوامل برون بخشي و درون بخشي تاثير گذار بر قيمت مسكن مانند تورم،توليد ناخالص ملي،نقدينگي، قيمت مصالح،دستمزد نيروي انساني و حضور واسطه ها تحليل شده و به زودي اطلاعات آن در اختيار مردم قرار داده مي شود.