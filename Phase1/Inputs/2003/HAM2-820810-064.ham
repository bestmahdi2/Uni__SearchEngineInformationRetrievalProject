با حضور آيت الله هاشمي رفسنجاني:
يازدهمين نمايشگاه بين المللي قرآن كريم گشايش يافت
گروه علمي فرهنگي: يازدهمين  نمايشگاه  بين المللي  قرآن  كريم،  عصر ديروز با حضور رئيس  مجمع تشخيص  مصلحت  نظام، وزير فرهنگ  و ارشاد اسلامي  و ديگر مسئولان  فرهنگي  كشور در مركز آفرينشهاي  هنري  كانون  پرورش  فكري  كودكان  و نوجوانان  تهران  گشايش  يافت.
 به  گزارش  واحد مركزي  خبر، آيت الله  هاشمي  رفسنجاني  در مراسم  افتتاح  اين  نمايشگاه  از بخشهاي  مختلف  آن  بازديد كرد و با توضيحات  مسئولان  از كيفيت  برنامه هاي  اين  نمايشگاه  بزرگ  آگاه  شد.
در نمايشگاه  امسال  14 بخش  از جمله  بخش  امام  خميني (ره)  و قرآن، رايانه سراي  قرآن  و انديشه، كودك  و نوجوان ، بانوان، دانشجويي  و ماوراء از دريچه  سينما پيش  بيني  شده  است.
0 10 ناشر قرآني  نيز در يازدهمين  نمايشگاه  بين المللي  قرآن  كريم  در مساحتي  حدود 15 هزار متر مربع، توليدات  فرهنگي  خود را به  نمايش  گذاشته اند.
در بخش  ماوراء از دريچه  سينما نيز 30 فيلم  سينمايي، كوتاه  و مستند به  نمايش  گذاشته  خواهد شد.
بازديد از اين  نمايشگاه  از صبح  امروز شنبه  دهم  آبان  تا پايان  ماه  مبارك  رمضان  همه  روزه  از ساعت  10صبح  تا 11 شب  براي  عموم  آزاد است .اين  نمايشگاه  هنگام  افطار به  مدت  يك ساعت  تعطيل  خواهد بود.