ميزان ديه در سال جاري 180 ميليون ريال تعيين شد
گروه اجتماعي: سخنگوي  قوه  قضائيه  اعلام  كرد: ميزان  ديه  در سال  جاري  براساس  حداقل  قيمت  ديه (براساس  نفر شتر)180 ميليون  ريال  تعيين  شد.
«غلامحسين  الهام» روز دوشنبه  پس  از جلسه  مسئولان  عالي  قوه  قضائيه  در گفتگو با ايرنا اظهار داشت : معيارهاي  ديگر ديه پرداخت  براساس  قيمت  يك  راس  گاو و يك  راس  گوسفند به  ترتيب  276 ميليون  و940 هزار ريال  و 283 ميليون  و 750 هزار ريال  تعيين  و به  محاكم  ابلاغ  شده است .
سخنگوي  قوه  قضائيه  درباره  ديه  اهل  ذمه (پيروان  ساير اديان )گفت : ميزان  ديه  غير مسلمان  بر اساس  نظر مقام  معظم  رهبري  تعيين  مي شود وماده  واحده اي  از سوي  قوه  قضائيه  به  مجلس    ارسال  و مورد تصويب  قرار گرفت  كه  توسط شوراي  نگهبان  ايراداتي  به  آن  وارد شده است .
وي  اظهارداشت : با همكاري  قوه  قضائيه  و مجلس  شوراي  اسلامي  اين  ايرادها رفع  و براي  تصويب  نهايي  به  شوراي  نگهبان  ارجاع  داده  خواهد شد.
الهام  از ديگر موارد مطرح  شده  در اين  جلسه  را بررسي  مصوبه اي  در خصوص موارد الحاق  ماده  607 قانون  مجازات  اسلامي  در مورد تمرد و مخالفت  با ماموران  دولتي  در زمان  انجام  وظايف  قانوني  آنها ذكر كرد.
سخنگوي  قوه  قضائيه  دراين  ارتباط توضيح  داد كه  طبق  قانون  اگر فرد ياافرادي  در حين  انجام  وظايف  قانوني  ماموران  دولتي  با آنها مخالفت  و يا دربرابر آنها مقاومت  كنند، مجرم  شناخته  شده  و متمرد محسوب  مي شوند.
وي  گفت : طبق  ماده  واحده اي  كه  دراين  خصوص  تنظيم  شده ،اگر متخلف  ومتمرد اقدام  به  خلع  سلاح  مامور دولتي  در زمان  انجام  ماموريتش  كند به  سه  تاپنج  سال  حبس  و اگر موفق  به  خلع  سلاح  مامور دولت  نشود به  يك  تا سه  سال  حبس محكوم  خواهد شد.
الهام  اظهارداشت :اين  ماده  واحده  پس  از طي  مراحل  لازم  و قانوني ، براي تصويب  نهايي  به  مجلس  شوراي  اسلامي  ارائه  مي شود.