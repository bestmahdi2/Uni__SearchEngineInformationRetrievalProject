حميد برمكي هم با دنياي خاكي وداع گفت
گروه ورزشي:سال 1964 سال صعود تيم ملي فوتبال ايران به المپيك توكيو بود. سال مهاجمان بزرگي كه به ستاره هاي آسيا تبديل شدند:دروازه بان، چهار مهاجم، دو هافبك و چهار مدافع.
عزيز اصلي، مهراب شاهرخي، حسن حبيبي، محمد رنجبر، مصطفي عرب، نادر لطيفي، غلامحسين نوريان، كامبيز جمالي، عبدالله ساعدي، پرويز دهداري، حميد برمكي، حميد شيرزادگان و همايون بهزادي. ايران چهار گل به هندوستان زد. گل برمكي در اين ميان چيز ديگري بود. از سمت راست، پشت محوطه جريمه و ضربه اي دهشتناك و پرواز ايران به توكيو.
مهاجم خوزستاني ايران روز سه شنبه چهارم آذرماه با همه وداع گفت و از دنيا رفت.
او نيز چون دهداري، شاهرخي - ساعدي، با جامعه ورزش و تمام فوتبال دوستان خداحافظي كرد. حميد برمكي از مكتب شاهين خوزستان برخاست و تا انتها در آنجا ماند و عاقبت در فقر با جهان ورزش خداحافظي كرد.
اين مرحوم در دوران بازيگري خود در رشته فوتبال، در باشگاه هاي جم و شاهين آبادان فعال بود.
پيكر مرحوم «حميد برمكي» پيشكسوت ورزش ايران، صبح ديروز از مقابل بيمارستان نمازي شيراز با حضور ورزشكاران تشييع شد.روحش شاد.
گروه ورزشي روزنامه همشهري اين فقدان جانگداز را به جامعه ورزش و فوتبال خوزستان و ايران تسليت مي گويد.