هر ليتر بنزين 65 تومان عرضه مي شود
در صورت افزايش 30 درصدي در سال آينده 
در صورت افزايش 30 درصدي بنزين، سال آينده جايگاه ها هر ليتر بنزين را 65 تومان عرضه 
مي كنند. 
عضو كميسيون انرژي مجلس در گفت وگو با خبرنگار ما افزود: اگرچه نظر كميسيون انرژي 
مجلس، افزايش 10 درصد سالانه قيمت بنزين مطابق برنامه است اما پس از اظهارات وزير نفت 
در كميسيون، پيش بيني مي شود كه نرخ جديد بنزين به ازاي هر ليتر به 65 تومان در سال 
آينده افزايش يابد. 



عبدالله سهرابي افزوده شدن قيمت هاي مرتبط با لايحه تجميع عوارض را دليل مهم افزايش 
30 درصدي قيمت بنزين در سال آينده ذكر كرد و گفت: در شرايط فعلي نه توان واردات و نه 
توان توليد بيش از ظرفيت هاي موجود وجود ندارد، ضمن آن كه مصرف داخلي نيز به شدت رو به 
افزايش است. 
وي افزود: از مجموع 50 ميليون ليتر مصرف روزانه بنزين در كشور، 37 ميليون ليتر توليد
داخل و مابقي از طريق واردات تامين مي شود. 
سهرابي مراكز مصرف عمده بنزين در كشور را كلان شهرها عنوان كرد و گفت: در حالي كه كل 
بنزين مصرفي برخي از استان ها در اندازه هاي يك جايگاه عرضه سوخت در شهر تهران است، 
قاچاق سوخت در مناطق مرزي را نمي توان به عنوان اثرگذارترين عامل در افزايش مصرف بنزين 
معرفي كرد. 
وي تطبيق صنعت با واقعيت هاي توليد و عرضه در بازارهاي داخلي و خارجي، استفاده از
سوخت هاي جايگزين CNG مانند، جايگزيني خودروهاي فرسوده فعلي و هدفمند كردن يارانه ها در
اين زمينه را از ضروري ترين اقدامات براي بهينه سازي مصرف بنزين در كشور عنوان كرد.