فروشندگان خشكبار: قيمت ها را بيش از حد مجاز افزايش ندهند
قيمت كالا را بازار تعيين مي كند و فروشندگان اتحاديه هيچ نقشي در تعيين قيمت ندارند.
محمد تقي جواهري، رئيس اتحاديه فروشندگان خشكبار، در گفت و گو با خبرنگار اقتصادي خبرگزاري دانشجويان ايران(ايسنا)، با بيان مطلب فوق و با اشاره به افزايش مصرف برخي اقلا م خشكبار در ماه رمضان افزود: فروشنده بعد از تهيه كالا  فقط با 10 درصد بيشتر از مبلغ فاكتور خريد، حق فروش محصول را دارد.
وي فروشندگان اتحاديه را دو دسته عنوان كرد و افزود: دسته اول فروشندگاني هستند كه بعد از تهيه كالا  از بازار با 10 درصد سود،كالا  را مي فروشند؛ دسته دوم نيز فروشندگاني هستند كه بعد از بوجار كالا  محصول را مي فروشند. جواهري در توضيح دسته دوم گفت: اين دسته بعد از اينكه كالا ي خام را تهيه و عمل بوجار(پاك و تفت دادن كالا )را روي آن انجام دادند، كالا ي توليدي را با 10 درصد توليد به بازار عرضه  مي كنند.
رئيس اتحاديه فروشندگان خشكبار تأكيد كرد: دسته اول فروشندگان تنها مجاز به 10 درصد افزايش قيمت و دسته دوم كه كار بيشتري روي كالا  انجام مي دهند 20 درصد افزايش قيمت دارند.
جواهري با اشاره به وظيفه تعزيرات حكومتي گفت: چنانچه فروشنده اي تخلفي انجام دهد وظيفه تعزيرات حكومتي است كه ضمن ابلا غ به اتحاديه، اقدامات اوليه را در اين خصوص انجام دهد.