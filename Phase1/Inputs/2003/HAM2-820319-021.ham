منشور حقوق و مسئوليتهاي زنان در ايران بررسي نهايي شد
ايرنا: منشور حقوق  و مسئوليت هاي  زنان  در جمهوري  اسلامي  ايران  در جلسه  روز شنبه  شوراي  عالي  انقلاب  فرهنگي ، بررسي  نهايي  شد.
به  گزارش  روز يكشنبه  روابط عمومي  شوراي  فرهنگي  اجتماعي  زنان ، منشور حقوق  و مسئوليتهاي  زنان  در جمهوري  اسلامي  ايران  با بهره گيري  از قرآن  و سنت  و نقش  بنيادين  آن  در قوانين ، براساس  ايجاد موازنه  بين  حقوق  و مسئوليتها به  منظور اقامه  قسط در جامعه  و تبيين  جايگاه  زن  در ابعاد مختلف  فردي ، خانوادگي ، فرهنگي ، سياسي ، اقتصادي ، اجتماعي  و قضايي  تبيين  شده  است .
اين  منشور مي تواند مبناي  معرفي  و تبيين  جايگاه  زن  در نظام  اسلامي  به  مجامع  بين المللي  قرار گيرد.
در تدوين  اين  منشور قانون  اساسي ، نظرات  امام  خميني (ره )و مقام  معظم  رهبري  و برخي  از اسناد حقوقي  و بين المللي  مبناي  كار قرار گرفته  است .
منشور حقوق  و مسئوليتهاي  زنان  در جمهوري  اسلامي ، با سابقه  كارشناسي  نسبتاً طولاني  در شوراي  زنان  و بحث  و بررسي  صاحب نظران ، اينك  در آخرين  مراحل  بازنگري  و تدوين  در دستور كار اين  شورا قرار گرفته  است .
در بررسي  نهايي ، مجموعه  حقوق  و مسئوليتهاي  زنان  در چند محور اصلي ، حقوق  و مسئوليتهاي  فردي ، خانوادگي ، بهداشتي ، فرهنگي ، اقتصادي ، سياسي  و قضايي  در مراحل  مختلف  زندگي  تبيين  شده است . در اين  بررسي ، در خصوص  موضوعات  مختلف  ازجمله ، حق  برخورداري  از تغذيه سالم  و سلامت  جسماني ، توجه  به  نيازهاي  عاطفي  و رواني  دختران ، حق  برخورداري  از زمينه هاي  فرهنگي ، اجتماعي  و اقتصادي  جهت  تسهيل  در امر ازدواج ، آشنايي  با معيارهاي  مناسب  همسرگزيني ، حق  انتخاب  همسر، تعيين  شرط ضمن  عقد و مهريه ، حق  و مسئوليت  حسن  معاشرت  و تامين  امنيت  رواني  در روابط با همسر بحث  شد.
همچنين ، «حقوق  و مسئوليت  مادري ، اتخاذ تدابير پيشگيرانه  از بروز بحران  در روابط خانوادگي ، حق  بهره مندي  از امكانات  مناسب  جهت  پيشگيري  و درمان  بيماريهاي  آميزشي ، بهداشت  باروري ، برخورداري  از حمايت هاي  قانوني  براي  كاهش  طلاق ، حق  برخورداري  از حمايتهاي  جسماني  و رواني  در ايام  پيري  و از كارافتادگي»، از جمله  مواردي  بود كه  در چهارصد و شصت  و سومين  جلسه  شوراي فرهنگي  ـ اجتماعي  زنان  مورد بررسي  قرار گرفت .