پايان عصر سدهاي بزرگ
از سال 1930 ميلادي كه احداث سدهاي بزرگ آغاز شده است حداقل 30 ميليون نفر به علت به زيرآب رفتن زمين هاي كشاورزي و آبادي ها، آواره  و يا ناچار به مهاجرت شده اند
براساس آخرين آمار كميسيون بين المللي سدهاي بزرگ حدود 40000 سد بزرگ بر روي رودخانه هاي جهان ساخته شده است. بيشتر آنها درعرض 35 سال اخير ساخته شده اند و چيزي بيش از 1600 سد ديگر در 40 كشور جهان در حال ساخت است. اما آياعصر ساخت سدهاي بزرگ در حال به پايان رسيدن است؟ هم اكنون اتحادي از گروه هاي زيست محيطي، جوامع روستايي نقل مكان شده و سازمانهاي زيست محيطي موفق به تعطيل كردن بعضي از پروژه هاي سدسازي در كشورهاي هند و ايالات متحده شده اند.
در ماه اوت آينده كميسيون مستقل جهاني سدها كه در سال 1998 توسط بانك جهاني و اتحاديه حفاظت جهاني تأسيس شده است، ضمن بررسي اثرات توسعه اي طولاني مدت سدها، نتايج يافته هاي دوسالانه خود را منتشر خواهند كرد. در گزارش اوليه اين نتيجه به دست مي آيد كه بسياري از مزاياي توسعه اي ادعايي براي سد سازي، مورد توجه قرار نمي گيرند و يا در عمل به دست نمي آيند. مردمي كه از اين پروژه ها منتفع مي شوند، در حقيقت آنهايي هستند كه در قله قطب اقتصادي اجتماعي جامعه قرار دارند. آقاي پروفسور قادر اسمال وزير علوم آفريقاي جنوبي و رئيس كميسيون جهاني سدها، در دسامبر گذشته اظهار داشت: «سدها گزينه هايي فني و هم انتخابي توسعه اي هستند.» وي افزود: در نگاه به سد سازي به عنوان پاسخي به نيازهاي اجتماعي، كميسيون جهاني سدها به طور اجتناب ناپذيري با مفهوم «توسعه» رودررو مي شود.
بخشي از هزينه ها و پرداخت هاي كميسيون جهاني سدها بابت كشف مناطق سدسازي است. ممكن است براي مثال شامل نيازهاي صنعتي و شهرنشينان در مقابله با كشاورزي و جمعيت روستايي يا حتي بدگمان تر، مقابله صنعت سد سازي با آنهايي صورت پذيرد كه از تكنولوژي ميانه اي برخوردارند و يا به دنبال راه حلهاي سنتي براي حل چالشهاي توسعه مي باشند.
ارتباط بين سدسازي و توسعه امري آشكار است. يكي از مهم ترين نيازهاي اجتناب ناپذير براي هر ملتي آب و انرژي است.
اما از آنجايي كه اين منابع به شدت كمياب بوده و از طرف ديگر تقاضا براي آنها روز به روز در حال افزايش است لذا تقريباً سدسازي مترادف با توسعه شده است. بنابراين با وجود اينكه سدسازي در كشورهاي پيشرفته در دهه اخير روبه كاهش گذاشته است، اما ساخت و سازهاي عمده اي در كشورهاي در حال صنعتي شدن مانند پروژه تري گور جز در چين و پروژه توسعه دره نارمادا در هند، در دست اجرا مي باشند. بيش از نيمي از سدهاي بزرگ(بيش از 22000)در كشور چين است و اين در حالي است كه كشور هند نيز به سومين كشور سازنده سدهاي بزرگ مبدل شده است(با بيش از 3000 سد بزرگ در حال ساخت).
اگرچه سدها توليد كننده برق بدون اثرات گلخانه اي هستند- در حدود 20 درصد برق جهان و 7 درصدكل انرژي، براساس آمار كميسيون جهاني سدهاي بزرگ از طريق سدها تأمين مي شوند- اما هدف اوليه ساخت آنها كنترل آب است. مخزن سدها آب آشاميدني را فراهم ساخته و در عين حال چرخه نوسانات آب را در زمانهاي سيل و خشكسالي تا حدودي تنظيم مي نمايد. سدها اين كاركرد را با ذخيره آب در فصول باراني در پشت سدها و آزادسازي آبهاي پشت سد در هنگام كم آبي، انجام مي دهند.
اما بالاتر از همه اينها سدها آب لازم براي آّبياري زمينهاي كشاورزي رامهيا مي نمايند. براساس آمار برنامه محيط زيست ملل متحد كشورهاي درحال توسعه 75درصد از آب خود را به مصرف آبياري كشاورزي مي رسانند. در بعضي از كشورها اين آمار بالاي 90 درصد است. براساس آمار يك سوم كل غذاي توليدي هم اكنون از آبياري اين زمينها فراهم مي شود و سازمان آبياري را تنها راه رفع نيازهاي روزافزون به غذا، با چشم انداز 80 درصد توليد غذا از زمينهاي تحت آبياري تا سال 2025، مي داند.
اما مستندات براي آبياري چندان هم قاطع و صريح نيست. براساس اعلام شبكه بين المللي آبياري كه يك سازمان غيردولتي است كانالهاي آبياري سبب مردابي شدن آبها مي شوند. از طرفي محصولات توليد شده اغلب براي صادرات استفاده شده و براي تغذيه مردم فقير، قشري از مردم كه سريعاً در حال افزوني است، به كار نمي روند و اين غالباً همان مردمي هستند كه در اثر آبگيري سدها مجبور به ازدست دادن خانه و زندگي خود مي شوند.
پس بايد اضافه كرد كه سدسازي قبل از اينكه يك وات برق و يا يك ليتر آب براي آبياري توليد نمايد، سبب بي خانماني دهها هزار نفر از مردمي مي شود كه ناچارند دره رودخانه پشت سد را براي آبگيري آن ترك نمايند. شبكه بين المللي آبياري اضافه مي نمايد: در سطح جهاني آبگيري پشت سدهاي بزرگ، ساخته شده از سال 1930، سبب بي خانماني حداقل 30 ميليون نفر شده است. در گذشته دولتها، هزينه انساني را «اثر جانبي» اجتناب ناپذير توسعه به شمار مي آوردند. هم اكنون اين مردم بي خانمان خواهان آن هستند كه حرفهايشان شنونده داشته باشد. همچنين تجارب گذشته اين نكته را به كميسيون خاطرنشان مي سازد كه برنامه  هاي اسكان مجدد مردم در منطقه اغلب با تأخير زماني(نسبت به چرخه انجام پروژه)با منابع مالي كم و ناكافي، از شرايط اجتماعي، فرهنگي، اقتصادي، روانشناختي و بدون توجه به شرايط زيست محيطي محل به اجرا درمي آيند. اين برنامه ها در يك چارچوب زماني بسيار كوتاه و با هدف جنبي ترميم سطوح درآمدي(گذشته)به اجرا درآمده و اغلب قبل از اسكان مجدد و بهبود وضعيت مردم آن منطقه به پايان مي رسند.
يكي از سؤالاتي كه شوراي سدسازي در گزارش نهايي خود به دنبال دستيابي به جواب آن است اين كه آيا از دست دادن سبك قديمي زندگي روستايي نيز جزو هزينه ملتي است كه بايد براي حفظ منافع ملي پرداخت شود اما شبكه بين المللي آبياري اين ادعا را كه ساخت سدهايي در مقياس بزرگ موجب توسعه مي شود مردود مي داند و در مقايسه زيان و سود، آبرساني به شهرهاي بزرگ از طريق سد سازي، بر اين باور است كه كفه زيان با توجه به ابعاد مشكلات زيست محيطي آن به مراتب سنگين تر است.
پيتر كولز- روزنامه نگار انگليسي و كارشناس محيط زيست
ترجمه: قاسم نصر