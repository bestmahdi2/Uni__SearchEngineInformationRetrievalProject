برگزاري نمايشگاه كتاب
در محل نمايشگاه هاي بين المللي تهران امكان پذير نيست
عضو هيات  رئيسه  شوراي  اسلامي شهر تهران  گفت : به  استناد تفاهم  نامه اي  كه بين  وزيربازرگاني  وشهردار تهران  به  امضا رسيده ، برگزاري  هفدهمين  نمايشگاه  بين المللي  كتاب  در محل  فعلي  نمايشگاه هاي  بين المللي  امكان پذير نيست .
مهندس  اميررضا واعظ آشتياني  در گفت  وگو با ايرنا گفت: جلوگيري  از برگزاري  نمايشگاه هاي  بزرگ  در اين  محل ،فقط براي  رفع  مشكلات  و معضلات  مردم  است .
شهرداري  تهران  اوايل  مهرماه  سال جاري  اعلام كرد: براساس  توافق  وزير بازرگاني  و شهرداري  تهران ، برگزاري  نمايشگاه هاي  پرازدحام  در مكان  فعلي  نمايشگاه هاي  بين المللي  تهران  ممنوع  است .عضو شوراي  شهر تهران  تصريح  كرد: برگزارنشدن  نمايشگاه  كتاب  درمحل  نمايشگاه  بين المللي  فقط در راستاي  اجراي  تفاهم نامه  وزير بازرگاني  و شهردار تهران  است  و برگزاري  يا عدم  برگزاري  آن  هم ، به  پذيرفتن  يا نپذيرفتن  شهرداري  نيست .