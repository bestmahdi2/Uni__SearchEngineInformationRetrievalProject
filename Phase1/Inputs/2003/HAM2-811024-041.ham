رئيس جمهوري در ديدار با اعضاي كميسيون 
آموزش و تحقيقات مجلس: پيشرفت كشور در
توسعه پژوهش و تحقيقات است 
گرو
گروه علمي فرهنگي: سيد محمد خاتمي رئيس جمهوري روز دوشنبه در ديدار اعضاي 
كميسيون آموزش و تحقيقات مجلس، اظهار اميدواري كرد كه لايحه اهداف، وظايف و
تشكيلات وزارت علوم در شوراي نگهبان به نتيجه نهايي برسد. 
به گزارش خبرگزاري جمهوري اسلامي رئيس شوراي عالي انقلاب فرهنگي گفت: يكي از
كارهاي مهم دولت، ايجاد تحول در ساختار، اهداف و جهت گيري وزارت فرهنگ و آموزش 
عالي و تبديل آن به وزارت علوم، تحقيقات و فناوري بود. 
وي با اشاره به رداين لايحه در شوراي نگهبان اظهار اميدواري كرد كه لايحه 
مزبور با همه جانبه نگري و رفع ابهام ها، به نتيجه نهايي برسد. 
رئيس جمهور گفت: آموزش و تحقيقات در كشور راهي براي دستيابي به قدرت و اقتدار
و نيز كسب جايگاه شايسته در عرصه جهاني است. 
رئيس جمهور لزوم توجه جدي به مساله تحقيقات و آموزش و نيز تعيين محلي براي 
اشراف در موضوع پژوهش را خاطرنشان ساخت و گفت: تحقيقات و پيشرفت در كشور جز با
فراگير شدن آن در همه دستگاه هاي خصوصي و دولتي، ميسرنمي شود. 
به گزارش اداره اطلاعات و اخبار رياست جمهوري، آقاي خاتمي در عين حال بر
استمرار امر پژوهش و تحقيق و استفاده از همه ظرفيت هاي قانوني فعلي تاكيد و در
خصوص بودجه هاي جاري و عمراني كشور نيز نكاتي را مطرح كرد. 
دراين جلسه كه نمايندگان سازمان مديريت و برنامه ريزي و وزارت علوم، تحقيقات 
و فناوري نيز حضور داشتند، پيش از سخنان رئيس جمهور، عباسعلي اللهياري رئيس 
كميسيون آموزش و تحقيقات مجلس شوراي اسلامي با اشاره به تعداد لوايح و طرح هاي 
بررسي شده دراين كميسيون و وضعيت نظام آموزشي وتحقيقات در كشور، خواستار
افزايش بودجه اختصاص يافته به اين بخش از سوي دولت شد. 
چهارمين همايش 
انجمنهاي علمي ايران 
چهارمين همايش انجمنهاي علمي ايران با حضور دكتر مصطفي معين وزير علوم، تحقيقات و
فناوري و روساي 111 انجمن علمي پنجشنبه 26 دي در باشگاه دانشگاه تهران برگزار مي شود. 
به گزارش روابط عمومي اين وزارت مسئولان انجمنها در اين همايش در مورد برنامه ها، 
مسائل و مشكلات انجمنها و راهكارهاي توسعه انجمنهاي علمي با مسئولان وزارت علوم، سازمان 
مديريت و برنامه ريزي، وزارت امور خارجه، بنياد مستضعفان، اداره ثبت شركتها و مالكيت 
صنعتي و برخي از نمايندگان مجلس شوراي اسلامي به بحث و تبادل نظر مي پردازند. 
سياستهاي وزارت علوم براي گسترش فعاليتهاي انجمنهاي علمي، ديدگاه هاي سازمان مديريت و
برنامه ريزي، ارتباط انجمنهاي دانشجويي با انجمنهاي مادر و ارتباط با مجامع بين المللي 
از ديگر موضوعات موردبحث در اين همايش خواهد بود.