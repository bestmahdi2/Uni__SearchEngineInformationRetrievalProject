ابومازن به كاخ سفيد مي رود
كاندوليزا رايس مشاور امنيت ملي جورج بوش رئيس جمهور آمريكا در گفتگو با شبكه تلويزيوني الجزيره از احتمال ديدار نخست وزير جديد دولت خودگردان فلسطيني از كاخ سفيد خبر داد.
به گزارش خبرگزاري فرانسه از واشنگتن، محمود عباس(ابومازن)كه به تازگي به نخست وزيري دولت خودگردان منصوب شده است ابراز اميدواري كرد به زودي كار خود را آغاز كند.
جورج بوش رئيس جمهور آمريكا روز جمعه انتشار طرح صلح خاورميانه را به آغاز به كار نخست وزير جديد فلسطيني مشروط كرد.
رايس گفت: به نظر ما، با تشكيل كابينه جديد اسرائيل و همچنين تصميم شجاعانه دولت خودگردان فلسطيني در ايجاد سمت نخست وزيري، فرصت تازه اي براي پيشبرد روند صلح به دست آمده است.