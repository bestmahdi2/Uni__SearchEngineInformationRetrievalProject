كيفيت پايين و تبليغات ناكافي
مردم از نمايشگاه عرضه مستقيم محصولا ت تعاوني ها استقبال نكردند
سومين نمايشگاه عرضه مستقيم كالا ي بخش تعاون در محل نمايشگاه بين المللي تهران علي رغم گستردگي محصولا ت، آن طور كه انتظار مي رفت نتوانست توجه مردم را به خود جلب كند. به گزارش خبرنگار ما در اين نمايشگاه شركت بازرگاني تعاوني(ctc)با همكاري ستاد بزرگداشت هفته تعاون اقدام به عرضه محصولا ت توليدي تعاوني ها كرده بود كه با توجه به فرا رسيدن فصل پاييز و آغاز مدارس انتظار مي رفت كه استقبال قابل توجه اي از اين نمايشگاه صورت بگيرد. كارشناسان علت عدم مراجعه مردم براي خريد از نمايشگاه را بي اطلا عي از برگزاري نمايشگاه مي دانند چرا كه هيچ اطلا ع رساني دقيقي درباره تنوع محصولا ت عرضه شده، ساعات و روزهاي برگزاري و.. از سوي برگزار كنندگان صورت نگرفت و به همين دليل از اين نمايشگاه استقبال شاياني نشد.
سيد محمدرضا موسوي توليدكننده كيف درباره حضور مردم در نمايشگاه بخش تعاون گفت: برگزار كنندگان به وعده هاي خود عمل نكردند به همين دليل از نمايشگاه استقبال نشد.
وي افزود:  تمام شركت هاي حاضر در نمايشگاه نوعي تعاوني توليدي محسوب مي شوند. قيمت محصولا ت اين توليدي ها معمولا ً كمتر از قيمت هاي عرف بازار است. در چنين شرايطي شركت هاي حاضر با وجود هزينه هاي گزاف غرفه داري، محصولا ت خود را با قيمتي بسيار نازل عرضه مي كنند.
به گفته وي غرفه داران حاضر در نمايشگاه بايد تعداد زيادي از محصولا ت را بفروشند تا بتوانند به سود قابل توجه دست پيدا كنند.
موسوي به حضور كم رمق مردم در نمايشگاه اشاره مي كند و مي افزايد با توجه به فرا رسيدن فصل پاييز اگر برگزاركنندگان نمايشگاه كمي درباره اين نمايشگاه اطلا ع رساني مي كردند به طور حتم مردم بيشتر از اين نمايشگاه استقبال مي كردند. بررسي ديدگاه مراجعه كنندگان به سومين نمايشگاه عرضه مستقيم كالا ي بخش خدمات نيز نشان مي دهد كه اين نمايشگاه نتوانسته موفق عمل كند.
منيره قاسمي خانه دار درباره نمايشگاه بخش تعاون معتقد است هدف برگزاري اين گونه نمايشگاهها ارزشمند و قابل احترام است ولي برگزار كنندگان بايد به كيفيت محصولا ت عرضه شده در نمايشگاه هم توجه كنند. اكثر محصولا ت عرضه شده در نمايشگاه فاقد حداقل استاندارد است.
وي افزود: شكل ظاهري و كيفيت محصولا ت عرضه شده در نمايشگاه به هيچ وجه با طرح ها و سبك هاي روز بازار، حتي داخل كشور همخواني ندارد.
رضا عابدي كارمند نيز درباره نمايشگاه بخش توليدي تعاون معتقد است نمايشگاه بخش تعاون توانايي بهتر شدن را دارا است.
وي افزود: بزرگترين مزيت بخش تعاون پايين بودن نرخ محصولا ت غذايي اين بخش است. برگزاركنندگان نمايشگاه مي توانستند با قرار دادن اين بخش در حاشيه سومين نمايشگاه زمينه استقبال بيشتر مردم و بالطبع رونق نمايشگاه را فراهم كند.
امسال پس از مدت ها به تعاوني ها اجازه داده شده نمايشگاه فروش پاييزه را برگزار كنند. اين نمايشگاه 16 تا 22 ماه جاري برگزار شد.