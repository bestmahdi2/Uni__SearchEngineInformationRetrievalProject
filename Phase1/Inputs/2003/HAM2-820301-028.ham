پرسش هاي امتحاني دوره متوسطه در استان هاطرح مي شود
گروه علمي فرهنگي: پرسش هاي امتحاني دوره نظري و متوسطه آموزش و پرورش به طور جداگانه در استان هاي كشور انتخاب مي شود.
بهرام كريمي مديركل سنجش و ارزشيابي تحصيلي معاونت آموزش و پرورش نظري و مهارتي وزارت آموزش و پرورش با اعلام اين مطلب به ايرنا گفت: پرسشهاي امتحانات نهايي دانش آموزان يادشده منطبق بر اهداف آموزش و محتواي كتابهاي درسي است و هيچ پرسشي خارج از كتابهاي درسي طرح نمي شود. امتحانات نهايي دوره متوسطه از اول تا 27 خرداد ماه در سراسر كشور برگزار مي شود.
«كريمي» گفت: اين پرسشها از نظر روان سنجي و محتوايي نيز مورد بررسي و اصلاح قرار گرفته و سپس به صورت «سي.دي»(لوح فشرده)در اختيار استانها قرار گرفته است. وي افزود: استانها با توجه به دستورالعمل صادره از بانك سئوال، پرسشهاي امتحان نهايي را استخراج مي كنند.
مديركل سنجش و ارزشيابي تحصيلي گفت: در طرح سئوالات آزمون، به استانها توصيه شده كه با در نظر گرفتن وضع ميانگين استان خود پرسش امتحاني را برگزينند.