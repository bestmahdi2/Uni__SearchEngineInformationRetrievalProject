آخرين كلام
آيت الله محمدباقر حكيم كه پريروز پس از آيين نمازجمعه نجف اشرف بر اثر انفجار بمب به شهادت رسيد، در خطبه هاي نماز نسبت به اعمال تروريستي بقاياي رژيم صدام حسين هشدار داده بود. بخش هايي از سخنان او به شرح زير است:
«رژيم بعث مرجعيت را نشانه گرفته بود و به مرجعيت حمله مي كرد، البرزاچي القراوي و محمد صادق صدر را كشت و به سيستاني و بشير النجفي حمله كرد. امروز هم مردان رژيم ساقط شده صدام مرجعيت را هدف گرفته اند...
نيروهاي اشغالگر به وظايف حقوقي خود عمل نكرده اند، كه اين را بايد محكوم كرد و ما اين شيوه را محكوم مي كنيم و نيروهاي اشغالگر را مسئول فقدان امنيت در اين كشور مي دانيم. ما از آن ابتدا علنا اعلام كرديم كه آنها(نيروهاي اشغالگر)بايد بگذارند عراقي ها خودشان مسئوليت امنيت در اين كشور را به عهده بگيرند و گفتيم كه يك نيروي مؤمن عراقي بايد تشكيل شود تا مسئوليت حفاظت از اماكن مقدس عراق را به عهده بگيرد، چون نيروهاي اشغالگر نمي توانند به اين اماكن نزديك شوند.
تا وقتي اين وضعيت تغيير نكند امنيتي در عراق وجود نخواهد داشت.»