الوطن ادعا كرد
پيام رساني اردن ميان ايران و آمريكا
روزنامه الوطن به نقل از منابع اردني نوشت: ملك عبدالله دوم درصدد انتقال ديدگاه ايرانيان به جورج بوش درباره از سرگيري دوباره گفت وگوها ميان تهران و واشنگتن است.
به گزارش ايسنا اين روزنامه چاپ عربستان به نقل از اين منابع مدعي شد: ديدار مروان المعشر، وزير امور خارجه اردن از ايران آن هم پيش از سفر ملك عبدالله دوم، پادشاه اردن به آمريكا در برگيرنده اين مطلب است كه پادشاه اردن مي خواهد ديدگاه ايراني ها براي از سرگيري گفت وگوهاي دوباره با واشنگتن را در سفر خود به آمريكا به جورج بوش ارائه دهد.