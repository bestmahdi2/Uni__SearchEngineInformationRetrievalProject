پول سرمايه ملي است، در حفظ آن كوشا
باشيم
هر سال در هنگامه فرارسيدن سال نو و برگزاري آيين باستاني نوروز، پول نو و دست 
نخورده فراواني در كشور ميان بانك و مردم مبادله مي شود و حتي دسترسي به آن بسيار دشوار
است. اما چه به روز اين پول هاي تا نخورده مي آيد؟ مگر نمي گويند پول سرمايه ملي است؟
مگر همه دغدغه هاي اقشار مختلف دسترسي به اقتصاد مطلوب، به عبارتي پول نيست و گرداننده 
چرخ اقتصاد كشور؟ پس چرا آنچنان كه بايد در حفظ و نگهداري آن سرمايه ملي تلاش جدي 
نمي شود؟ چرا در كنار توسعه تكنولوژي با وجود راهكارهاي بسيار براي زندگي آسان، راه حلي 
براي نگهداري و آموزش آن ارائه نمي شود؟ چه اشكالي دارد كه در كنار فيلم هاي تبليغاتي، 
نظير آموزش نحوه صحيح مصرف انرژي و نگهداري منابع نفتي با زباني ساده و جذاب به كودكان 
نحوه نگهداري و انتقال صحيح پول آموزش داده شود؟ كودكان و حتي جوانان امروز در كنار
اشتغال به كار و تحصيل بايد فرهنگ درست زندگي اجتماعي را بياموزند و پول شيرازه بند
ديوان اقتصاد ملي است، پس به ناچار بايد آموخته شوند كه پول جاي مناسبي براي انتقال 
پيام و اعلام اعتراض و تمرين امضا و خوشنويسي، حسابرسي و... نيست. لازم است با يك عزم 
ملي در مسير حفظ حرمت پول اين سرمايه ملي با ارزش اقدام كرد. متاسفانه عده اي از
هموطنان در نگهداري اسكناس دقت كافي روا نمي دارند. نوشتن اعداد و ارقام، شعر، يادگاري 
و غيره روي اسكناس از مواردي است كه به كرات، شاهد آن هستيم. 
حتي گاهي رانندگان وسائل نقليه آنچنان پولهاي پاره و كثيف به مسافرين مي دهند كه 
ديگر قابل استفاده مجدد نيست. پاكيزگي و ارائه اسكناس پاكيزه و سالم نشانه ارتقاي شخصيت 
فردي و اجتماعي است و يك هموطن ايده آل با فرهنگ در خصوص آنچه كه متعلق به 
خود و ديگران است احساس وظيفه داشته و در پاكيزگي و انتقال درست آن به مثابه يك امانت 
ملي، عشق مي ورزد. 
مرضيه باميري