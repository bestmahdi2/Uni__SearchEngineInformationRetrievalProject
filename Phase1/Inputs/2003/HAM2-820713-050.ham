كويت در صدد استخراج گاز از ميدان آرش است
معاون وزير انرژي گفت:  كويت با همكاري عربستان سعودي،  توسعه حوزه گازي مورد ادعاي ايران، موسوم به آرش را در آينده نزديك آغاز مي كند.
به گزارش خبرگزاري فارس به نقل از فرانس پرس، عيسي العون معاون وزير انرژي كويت با اعلام اين خبر افزود:  كويت طرح توسعه ميدان گازي آرش(دورا)را به دليل پايان نيافتن مذاكرات با مقامهاي ايران بر سر مرز دريايي در اين حوزه تاكنون به تأخير انداخته بود، ولي در حال حاضر تصميم گرفته است، همراه با ادامه مذاكرات، از شركتهاي بين المللي براي توسعه اين حوزه دعوت كند.
بنابراين گزارش، مجادله ايران با كويت بر سر اين حوزه به دهه 1960 بر مي گردد، هنگامي كه ايران و كويت به طور جداگانه دو حوزه خود را به شركتهاي خارجي واگذار كردند نقطه مشترك آن دو حوزه، ميدان گازي آرش بوده است.