وزير صنايع و معادن:
صنعت خودرو از محورهاي توسعه صنعتي كشور است
وزير صنايع  و معادن  اعلام  كرد: بالاترين  ميزان  رشد صنعتي  كشور در سال گذشته  مربوط به  صنعت  خودرو با 30 درصد رشد بود.
اسحاق  جهانگيري   در مراسم  افتتاح  رسمي سه  خط توليد جديد در گروه  صنعتي   ايران  خودرو گفت :  اين  بخش  يكي از محورهاي  اساسي  توسعه  صنعتي   آينده  كشور خواهد بود و به   اين  موضوع  در تدوين  راهبرد صنعتي  كشور توجه  شده  است .
به گزارش ايرنا وي  افزود: نتايج  اجراي  سياست هاي  صنعت  خودرو كه  در ابتداي  سال  81 به دولت  ارائه  شد و در آن توجه  به  كيفيت ، قيمت ، خدمات  پس  از فروش ، رقابتي شدن  و مشاركت  با خودروسازان  و قطعه سازان  خارجي  اولويت  داشت ، اميدواركننده  است . وي  به  روند رو به  رشد صنعت  خودروسازي  در سال هاي  اخير اشاره  كرد و ادامه داد: اكنون  بيش  از دو هزار قطعه ساز در كشور فعاليت  دارند، ضمن  آنكه  ميزان توليد خودرو از 500 هزار دستگاه  در سال  گذشته  به  بيش  از 700 هزار دستگاه در سال  جاري  خواهد رسيد.