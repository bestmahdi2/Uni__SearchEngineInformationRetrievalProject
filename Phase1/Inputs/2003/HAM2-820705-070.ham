حضور اعضاي شوراي شهر تهران در جشن بازگشايي مدارس
گروه شهري: اعضاي شوراي اسلامي شهر تهران روز اول مهرماه با حضور در ناحيه يك منطقه شهرري و منطقه 15 آموزش و پرورش زنگ مدارس را به صدا درآوردند.
به گزارش روابط عمومي شوراي شهر تهران مهندس چمران با حضور در مركز پيش دانشگاه «فروغ حضرت خديجه» آغاز سال تحصيلي و جشن مبعث را به دانش آموزان تبريك گفت.
وي با اشاره به جشن مبعث و آغاز سال تحصيلي و ايام دفاع مقدس گفت: اميدوارم نوجوانان به دلايل بزرگداشت هاي اين روزها فكر كنند و بدانند كه وقتي وحي به حضرت رسول(ص)نازل شد خداوند ارتباط خود را با پيامبر از خواندن و مطالعه شروع كرد.
وي افزود: شوراي شهر تهران و شهرداري تهران امسال تلاش كردند تا با افزايش وسايل نقليه عمومي و روان سازي ترافيك قدمي در جهت كمك به شهروندان و حل مشكل جابجايي شهروندان در شهر بردارند.
همچنين مهندس واعظي آ شتياني و دكتر معتمدي  آذري با حضور در برخي از مدارس منطقه شهر ري آغاز سال نو تحصيلي را به دانش آموزان تبريك گفتند.