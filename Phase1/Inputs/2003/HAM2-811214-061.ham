خبرهاي كوتاه
* جليل سازگارنژاد نماينده شيراز در مجلس ديروز در پاسخ به سئوال خبرنگاري كه پرسيد آيا عملكرد شوراي شهر تهران باعث كاهش حضور مردم در انتخابات نبوده است گفت: شوراي شهر اصفهان موفق بود اما در اين شهر نيز فقط 96 هزار نفر در انتخابات شوراها شركت كردند.
* دادستان كل كشور از اجراي كامل برنامه بازديدها و ملاقاتهاي هيأت اعزامي سازمان ملل براي بررسي بازداشتهاي بدون محاكمه در ايران خبرداد.
آيت الله عبدالنبي نمازي كه نماينده مردم استان بوشهر در مجلس خبرگان رهبري نيز هست، در حاشيه اجلاس خبرگان به ايرنا گفت: هيأت ياد شده طبق برنامه از زندانهاي اصفهان، شيراز و اوين بازديد كرد و با حدود 15 نفر كه متقاضي ملاقات با آنان بودند، به طور آزادانه و در خلوت و بدون حضور نماينده سازمان زندانها و قوه قضائيه، به گفتگو پرداخت.
* ولاديميراي اورلوف مدير مركز تحقيقاتي مطالعات خط مشي روسيه، مستقر در مسكو گفت: ايران از ديدگاه استراتژيستهاي خط  مشي خارجي روسيه، يك شريك سياسي مهم مسكو در منطقه است و روسيه دليلي براي توقف عمليات تكميل نيروگاه هسته اي بوشهر نمي بيند.