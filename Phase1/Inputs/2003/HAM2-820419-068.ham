خزر هر روز آلوده تر از ديروز
ورود تركيبات  مختلف  ناشي  از سموم  كشاورزي  و كودهاي  شيميايي  و فاضلاب هاي  شهري  و خانگي  باعث  افزايش  روز افزون  آلودگي  آب  درياي  خزر و كاهش  برخي  از آبزيان  اين  دريا شده  است .
اين  مطلب  را مسئولان  اداره  كل  حفاظت  محيط زيست  مازندران  در پاسخ  به سئوالات  ايرنا درباره  آلودگي  درياي  خزر اعلام  كردند.
در پاسخ  مسئولان  اين  اداره ، گستردگي  سواحل  درياي  خزر و تعدد و تنوع منابع  توليد آلاينده  و سرازير شدن  آن ها به  درياي  خزر، آلودگي هاي  نفتي  وفلزات  سنگين  و تركيبات  مختلف  ناشي  از سموم  كشاورزي ، عمده ترين  دليل  اين  آلودگي ها عنوان  شده اند.
مسئولان  اداره  كل  حفاظت  محيط زيست  استان  مازندران  در گزارش  خود آورده اند نزديكي  اراضي  كشاورزي  و تصفيه  نشدن  پساب هاي  شهري  و روستايي  در سواحل  ايران  باعث  آلودگي هاي  ميكروبي  و بيوشيميايي  ناشي  از فاضلاب هاي  شهري  و خانگي  شده  است .
در اين  گزارش  درباره  تاثيرات  آلودگي  درياي  خزر نوشته  شده  است  افزايش  تدريجي  آلودگي  درياي  خزر بر كاهش  تنوع  زيستي  و جمعيت  گونه هاي  مختلف  آبزي  تأثيرات  بسيار زيادي  خواهد گذاشت  و چه  بسا آن ها را در معرض  تهديد و انقراض  قرار دهد.