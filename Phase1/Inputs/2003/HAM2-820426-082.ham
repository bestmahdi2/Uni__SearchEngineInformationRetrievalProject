آمريكا: سفر به عراق بسيار خطرناك است
روزنامه  «يواس اي  تودي » ديروز نوشت : وزارت  امور خارجه  آمريكا تحريمهاي  12 ساله  سفر به  عراق  را لغو كرد اما سفر به   اين  كشور را بسيار خطرناك  اعلام  كرد.
به گزارش ايرنا از نيويورك اين  روزنامه  به  نقل  از مقامهاي  آمريكايي  نوشت : با درنظر گرفتن  جوكنوني  و حملات  «تقريبا روزانه » عليه  نيروهاي  آمريكايي  در عراق  سفر به   اين كشور بشدت  خطرناك  است .
يك  مقام  وزارت  امور خارجه  آمريكا گفت : ما تصميم  گرفته ايم  كه  محدوديت ها را لغو كنيم  اما فكر نمي كنيم  كه  رفتن  به  عراق  در حال  حاضر كار خوبي  باشد.
يواس اي  تودي  نوشت : آمريكا از روز 8 فوريه  1991 و به  دنبال  شروع  جنگ خليج  فارس  هرگونه  سفر به  عراق  را تا پايان  آخرين  دور مناقشه  جنگ  به  رهبري آمريكا به  عراق  ممنوع  كرده  بود.
كالين  پاول  وزير امور خارجه  آمريكا با لغو بخشي  از اين  تحريمها در ماه مي (ارديبهشت )به  قانونگذاران  آمريكايي  و كاركنان  آن اجازه  ديدار از  اين  كشور را با گذرنامه هاي  خود داده  بود.
تا روز سه شنبه  بجز روزنامه نگاران  داراي  مجوز كه  به  عراق  اعزام  شده بودند و كساني  كه  در اين  كشور زندگي  مي كردند، هرگونه  سفر به  عراق  ممنوع  بود.
بر اساس   اين  گزارش ، ليبي  تنها كشور ديگري  است  كه  تحت  تحريم  مشابهي  قراردارد.