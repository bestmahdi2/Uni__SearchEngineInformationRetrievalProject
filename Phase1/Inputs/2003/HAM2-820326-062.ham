ديدار اعضاي كميته پيگيري امور معلمان با رئيس جمهور
گروه سياسي: سيد محمد خاتمي  رئيس  جمهوري  روز گذشته در ديدار اعضاي  كميته  مشترك  دولت  و مجلس  براي  پيگيري  امور معلمان ، بر تعيين  جايگاه  آموزش  و پرورش  در نظام  مديريتي  كشور تأكيد و اظهار اميدواري  كرد در برنامه  چهارم  توسعه  اقتصادي  با برنامه ريزي  صحيح  و اصولي  بتوان  بخشي  از مشكلات  معيشتي  و رفاهي  فرهنگيان  را مرتفع  و پاسخگوي  مطالبات  آنان  بود.
در جلسه  مذكور پيشنهادهاي  اعضاي  دولت  و مجلس  در كميته پيگيري  امور معلمان  مورد بررسي  قرار گرفت  و مقرر شد ضمن  پيگيري  اين  پيشنهادها  از طريق  مراجع  ذي ربط در دولت ، در پرداخت  ديون  باقيمانده  معلمان  از جمله  يارانه  مسكن  و مرخصي  مناطق  محروم  تسريع  گردد.
در اين  خصوص  مقرر شد به منظور ايجاد هماهنگي  و تعادل  در پرداخت ها، سازمان  مديريت  و برنامه ريزي  كشور، ضمن  بررسي  در سريعترين  زمان  ممكن  لايحه  «نظام  پرداخت » را تهيه  و به  دولت  ارائه  نمايد.