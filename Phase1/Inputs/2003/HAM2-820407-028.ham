معاونان دانشجويي دانشگاههاي كشور:
عدم برخورد با عوامل خودسر زمينه تجاوز مكرر آنها را فراهم كرده است
گروه علمي فرهنگي: معاونان  دانشجويي  و فرهنگي  دانشگاه هاي  كشور در سي  و يكمين  نشست  سراسري خود با تأكيد بر مطالبات  و دغدغه هاي  صنفي ، سياسي  و آموزشي  دانشجويان ، «مجاري  قانوني» را تنها راه  پيگيري   اين  مطالبات  دانستند.
اين  نشست  كه  از چهارم  تيرماه  به  مدت  دو روز در دانشگاه  الزهرا برگزار شد، روز پنجشنبه  با انتشار بيانيه  پاياني «هرگونه  رفتاري  كه  خارج  از چارچوبهاي  پذيرفته  شده  و با هنجارشكني  ارزشي ، آموزشي  و اجتماعي  همراه  باشد» را محكوم  و غيرقابل قبول  دانست .
بيانيه  پاياني  سي  و يكمين  گردهمايي  سراسري  معاونان  دانشجويي  تصريح دارد: عدم  برخورد جدي  با عوامل  و مسببان  اصلي   اين  واقعه  بويژه  عوامل  اغتشاشگر و خودسر زمينه  را براي  تجاوز علني  و مكرر گروه هاي  مذكور به حريم  دانشجويي  و دانشگاهي  در پي داشته  است  از اين  رو يكبار ديگر ضمن تأكيد بر حفظ حريم  و حرمت  دانشگاه ها و دانشگاهيان  و اعلام  انزجار از اقداماتي  نظير اهانت  به  رئيس  دانشگاه  و يا حمله  به  خوابگاه هاي  دانشجويي و مراكز علمي ، از عملكرد نيروي  انتظامي تشكر و قدرداني  مي نماييم .
نويسندگان  اين  بيانيه  خاطرنشان  كردند: با توجه  به  اينكه  در وقايع اخير تعدادي  از دانشجويان  دانشگاه ها دستگير و به  محاكم  قضايي  تحويل داده شده اند، از مراجع  ذيصلاح  قضايي  درخواست  داريم  ضمن  رعايت  تمامي حقوق بازداشت شدگان  دانشجو با آنان  براساس  قانون ، عدالت  و رأفت  اسلامي برخوردشود، بديهي  است  عدم  شفافيت  در اين  زمينه  و يا كم  توجهي  در مورد اعلام  اسامي  بازداشت شدگان  تبعات  نامطلوبي  بر روحيه  جوان  و شاداب  دانشجو برجاي  خواهد گذاشت .
سي  و يكمين  گردهمايي  سراسري  معاونان  دانشجويي  و فرهنگي  و مديران  كل دانشجويي  دانشگاهها  روز پنجشنبه  پس  از دو روز فعاليت  در دانشگاه  الزهرا تهران  به  كار خود پايان  داد.