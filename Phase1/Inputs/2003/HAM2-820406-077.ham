ديجيتالي كردن خاطرات
اين هم يك دليل ديگر كه ديگر ويدئو سي دي منسوخ شده است. هر كسي كه در دوران فيلم هاي ويديويي از نوع وي اچ اس بزرگ شده است هر بار كه به مجموعه كلكسيوني كه جمع كرده نگاه مي كند احساس پشيماني مي كند. همه خاطرات دوران گذشته از مسافرت و تعطيلات گرفته تا مراسم عروسي، جشن تولد بچه ها و سخنراني فارغ التحصيلي فرزندان همه در قفسه خاك مي خورند. از همه بدتر اينكه هر چه گرد زمان بيشتر روي اين كلكسيون مي نشيند قاب ها و نوارهاي مغناطيسي اين فيلم ها فرسوده تر و كيفيت فيلم هاي آن خراب تر مي شود. با آمدن دي وي دي ها كه جاي كمتري اشغال مي كند و دوام بيشتري دارند و قدرت ذخيره سازي آنها چندين برابر ساير ابزارهاي الكترونيكي پيشين است بعضي از مردم به سراغ تبديل كلكسيون خود به جديدترين فناوري روز مي روند و به اصطلاح تصاوير آنالوگ خود را ديجيتال مي كنند. حتماً در فروشگاه هاي لوازم الكترونيكي و كامپيوتري هم ديده ايد كه براي تبديل وي اچ اس به دي وي دي تبليغ كرده اند.
بعضي هم با خريد «دي وي كمكوردر» به طور خودكار كلكسيون آنالوگ خود را ديجيتال كرده اند. مدلي كه اين روزها به بازار آمده و كار را بسيار آسان كرده، a vermedia ez maker است با اتصال يو اس بي2 مي توان هر چه كه با فرمت وي اچ اس ضبط شده به فرمت ديجيتالي دي وي دي(به يك چشم به هم زدن)تبديل كرد. اين وسيله تبديل كننده آنالوگ به ديجيتال در دست ها جا مي شود(بسيار كوچك است). همان سيم هايي كه روزگاري از يك ويدئو به ويدئوي ديگر وصل مي شد يا از تلويزيون به ويدئو متصل مي شد(با همان سيم هاي قرمز و سفيد و زرد)براي اين تبديل نيز به كار مي رود. مشكل اينجاست كه با همه آنكه ez maker كوچك است اما براي آنكه كارش را درست انجام دهد هزار و يك دنگ و فنگ دارد. از جمله اينكه كامپيوتر بايد حداقل 2 گيگا بايت فضاي خالي داشته باشد و پردازشگر آن بسيار سريع باشد. به عنوان مثال بايد حداقل پنتيوم 4 يا اتلان اكس پي 2100 مي تواند از عهده كار برآيد. بايد يك اتصال usb 2.0 برقرار شود و كارت گرافيكي آن توانايي گرفتن تصاوير با وضوح 620 در 480 پيكسل را دارا باشد. كساني كه اتصال يو اس بي آنها نسخه 2 نيست بهتر است از ديجيتالي كردن خاطراتشان صرف نظر كنند چون سرعت انتقال آن به اندازه كافي نيست و نمي تواند سرعت گرفتن را با فرستادن سيگنال هاي الكتريكي متناسب كند. دو نرم افزار به نام هاي neo dvd standard و movieshop همراه با اين وسيله تبديل [ez maker] در اختيار مشتري قرار مي گيرد كه در چند مرحله ساده كار تبديل را انجام مي دهد. نرم افزار دوم(movieshop)يك ويژگي ديگر هم دارد. اين ويژگي كاربرد بسيار زيادي دارد و آن ويرايش فيلم هاست يعني شما خودتان مي توانيد روي فيلم هاي خودتان صدا بگذاريد و جاهايي از تصاوير را كه دوست نداريد «تار» كنيد يا حذف كنيد. قيمت آن 90 دلار است و به مراتب ارزانتر از آن است كه بخواهيد كلكسيون خود را به بيرون بدهيد تا برايتان تبديل كنند.
business