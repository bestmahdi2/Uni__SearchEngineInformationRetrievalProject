خبرها و نگاهها
صفايي فراهاني و مربي خارجي
در بين رؤساي فدراسيون فوتبال هيچكدام به اندازه صفايي فراهاني مورد تهاجم و انتقاد قرار نگرفت. از تمام كساني كه برنامه هاي وي را نقد مي كردند هم كه بپرسيد مي گويند فراهاني بهترين رئيس فدراسيون 25 سال اخير بوده است. اما چرا در بين مطبوعات از مقبوليت عامه برخوردار نبود؟ اين سئوال بزرگ جواب طولاني و گسترده اي دارد كه خواهيم نوشت. اما همين رئيسي كه بيشترين ضربه را از مطبوعات خورد در مورد رسانه ها اينگونه مي گويد: مطبوعات ركن حركت هر جامعه اند. هر جامعه اي كه بخواهد خبررساني و اطلاع رساني را تعطيل كند مسلما خود آن جامعه تعطيل خواهد شد. ممكن است اشكالاتي در آنها وجود داشته باشد ولي برايند مطبوعات در تمامي دنيا مثبت است و لذا دليل ندارد در ايران غير از اين باشد.  صفايي فراهاني از اصرار و پافشاري مسئولين سازمان تربيت بدني و كميته ملي المپيك براي استخدام مربي خارجي براي تيمهاي ملي تعجب مي كند.
پس چرا با او در جهت به كار گرفتن مربي خارجي سر جنگ داشتند، شايد يكي از اشكالات و موضوع مورد اختلاف ميان صفايي فراهاني با سازمان تربيت بدني همين بكار گرفتن مربي خارجي بود كه صفايي اصرار در آوردن مربي خارجي داشت و سازمان ظاهراً مخالف.
دادكان : برانكو مي تواند با مربيان  داخلي  به  فوتبال  ملي  ايران  كمك  كند
بدون هيچ گونه توضيحي مطلب ذيل درج مي گردد تا علاقه مندان و خوانندگان عزيز آن را دقيق بخوانند. در واقع اين مطلب مقدمه اش «بدون شرح!» است.
***
رييس  فدراسيون  فوتبال  گفت : برانكو ايوانكوويچ  سرمربي  جديد تيم  ملي فوتبال  كشورمان  مي تواند با همكاري  مجموعه  مربيان  داخلي  به  فوتبال  ملــي ايران  كمك  نمايد.
محمد دادكان  گفت ، با تقدير از زحمات  همايون  شاهرخــــي سرمربي  سابق  تيم  ملي ، اظهار اميدواري  كرد كه  با حضور وي  در سمت  مدير فني ، تيم  ملي  فوتبال  به  رشد و تعالي  هرچه  بهتر دست  يابد.
رييس  فدراسيون  فوتبال  در بخش  ديگري  از سخنان  خود به  انجام  ديدار دو تيم  فوتبال  استقلال  و پرسپوليس  از هفته  هفتم  رقابتهاي  فوتبال  باشگاههاي  برتر اشاره  كرد و گفت : اين  مسابقه  طبق  برنامه  و در موعد مقـــرر برگزار مي شود و براي  قضاوت  آن  از داوران  خارجي  استفاده  خواهد شد.
وي  همچنين  به  همكاريهاي  تنگاتنگ  تر اتحاديه  و فدراسيون  فوتبال  اشاره كرد و يادآور شد: اين  همكاريها  بايد بيش  از پيش  گسترش  يابد، چــرا كـه  دوام ، بقا و كاهش  مشكلات  فوتبال  در سايه  چنين  همكاريهايي  ميسر خواهد شد. دادكان  در ادامه اين  نشست  گزارشي  كوتاه  از فعاليتهاي  13 ماهه  فدراسيون فوتبال ، براي  حاضران  قرائت  كرد.