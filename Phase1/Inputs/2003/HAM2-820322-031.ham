نرخ بيكاري استان تهران 3/12درصد است
جلسه كار گروه اشتغال و سرمايه گذاري استان تهران با حضور مديران كل استان در محل استانداري برگزار شد.
به گزارش ايسنا، در اين جلسه جهان  محمد عزيزي، مدير كل كار و امور اجتماعي استان تهران، با اشاره به خشن شدن لحن و حركات بيكاران گفت: همچنين نبود آمارهاي شفاف و قابل اعتماد در عرصه اشتغال و ايجاد فرصت هاي شغلي نيز از موانع جدي براي برنامه ريزي در اين بخش محسوب مي شود. وي نرخ بيكاري استان تهران را 3/12درصد خواند و افزود: اين رقم نسبت به ميانگين كل كشور، 3 درصد پايين تر است.
همچنين نرخ بيكاري روستايي استان نيز 10 درصد برآورد شده است.
عزيزي تعداد كل بيكاران در استان تهران را 423 هزار نفر دانست و بيان كرد: در حال حاضر 10 درصد مردان و 25 درصد زنان استان بيكار هستند.
همچنين 8/17 درصد فرصت شغلي در سال گذشته ايجاد و 13 درصد آنها به كارفرمايان معرفي شده
9/36درصدآنها به كار گمارده شده اند.
وي تصريح كرد: در سال 81 نيز ميزان ثبت نام زنان براي دستيابي به اشتغال نسبت به سال 80
8/17درصد رشد داشته كه اين مقدار در ميان مردان 16 درصد بوده است.
مدير كل كار و امور اجتماعي استان تهران 44 درصد بيكاران را افراد داراي مدرك ديپلم خواند و اظهار داشت: اين آمار نشان از ضعف سيستم آموزش كشور جهت تعليم مهارت هاي لازم دارد كه شانس برخورداري از اشتغال در ميان اين گروه را كاهش داد، همچنين سهم فارغ التحصيلان بيكار نيز سال به سال
رو به افزايش است. وي ادامه داد: همچنين گروه سني 34 - 25 سال
با 6/18درصدبيشترين متقاضيان بازار كار استان را تشكيل مي دهند.
عزيزي با اشاره به رشد 128 درصدي ايجاد فرصت هاي شغلي براي زنان افزود: اين ميزان براي مردان حدود 26 درصد بوده است.
همچنين آمارهاي موجود حاكي از آن است كه ميزان به كار گمارده شدگان در سال گذشته 46 درصد رشد داشته كه 155 درصد آن متعلق به زنان و 32 درصد آن مربوط به مردان مي شود.
وي در ادامه به ميزان پرداختي هاي وام طرح ضربتي اشتغال از سوي سيستم بانكي اشاره كرد و گفت: اين ميزان تا 3/93درصد رشد يافته است كه تهران با 37 درصد و كرج با 4/16درصد
استفاده كنندگان از اين تسهيلات هستند.
مدير كل كار و امور اجتماعي استان تهران ادامه داد: همچنين بر اساس آمارهاي ارائه شده از سوي وزارت كشور 586 هزار نفر تبعه افغاني، كه بيشتر آنها مرد هستند، در تهران فرصت هاي شغلي را اشغال كرده اند.