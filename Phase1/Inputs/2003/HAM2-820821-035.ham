با حضور  رئيس جمهوري انجام شد
تجليل از خادمان قرآن
گروه علمي فرهنگي: دهمين  دوره  انتخاب  خادمان  برگزيده  قرآن  كريم  روز سه شنبه  با حضور آقاي خاتمي رئيس جمهوري ، در نمايشگاه  بين المللي  قرآن  كريم  معرفي  شدند.
هيأت  داوران   اين  دوره  خادمان  قرآن كريم ، در بيانيه اي ، اسامي 13 خادم  برگزيده  قرآن  را در زمينه هاي  تفسير و علوم  قرآني ، هنر، فناوري هاي  نوين ، ترويج  و آموزش  و نشر و امور بين الملل  اعلام  كردند.
هيأت  داوران   اين  دوره ،  آيت الله  آصفي رئيس  مجمع  جهاني  اهل  بيت (ع )را به  خاطر تأليف  12 جلدي  كتاب  «في  رحاب  القرآن » و تأليف  38 عنوان  كتاب  درموضوع هاي ، فقه ،اصول  و علوم  قرآني  به  عنوان  خادم  قرآن  معرفي كرد.
حجت الاسلام  محمد حاج ابوالقاسم  به  خاطر تلاش  متمادي  در حوزه  ترويج  قرآن و موفقيت هاي  بين المللي ، زينت  السادات  همايوني  براي  گسترش  فعاليتهاي قرآني  در ميان  بانوان  و دفتر برنامه ريزي  امور فرهنگي  و قرآني  وزارت آموزش  و پرورش  به  دليل  انجام  رسالت  نهادهاي  قرآني  در حوزه  آموزش  به  عنوان خادمان  قرآن  كريم  معرفي  شدند.
حجت الاسلام  والمسلمين  محمدرضا حشمتي  براي  نشر و ترويج  علوم  قرآني  در چارچوب  فعاليتهاي  گسترده  در مساجد، علي اصغر شعرباف  به  خاطر تلاش  در جهت  پاسداشت  و مرمت  مساجد و جليل  رسولي  به  خاطر كتابت  قرآن  كريم  و خلق تابلوهاي  قرآني  به  عنوان  خادمان  قرآن  معرفي  شدند.
همچنين  كمال  تبريزي  براي  توليد فيلم  در جهت  توسعه  فرهنگ  قرآني ،انتشارات  انصاريان  به  خاطر انتشار قرآن  به  زبانهاي  مختلف ، موسسه نهج البلاغه  و «ثقفيان » به  خاطر پژوهش  قرآني ، محمد مجد براي  تهيه  نرم افزارهاي  آموزش  قرآن ، ايمان  والريا پورخوا براي  ترجمه  قرآن  به  زبان روسي  و فريد عبدالرحيم العلي  به  خاطر خلق  هنرهاي  تجسمي با موضوع  قرآني از ديگر خادمان  برگزيده  قرآن  كريم  در اين  دوره  بودند.
يازدهمين  نمايشگاه  بين المللي  قرآن  كريم  از پنجم  ماه  مبارك  رمضان  در مركزآفرينش هاي  فرهنگي  و هنري  كانون  پرورش  فكري  كودكان  و نوجوانان  برپا شده  و تا پايان  ماه  رمضان  ادامه  دارد.