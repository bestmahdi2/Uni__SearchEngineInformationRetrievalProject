امروز در شهر
نمايشگاه بين المللي قرآن كريم
يازدهمين نمايشگاه بين المللي قرآن كريم امروز جمعه نهم آبان  در مركز آفرينش هاي فرهنگي هنري كانون پرورش فكري كودكان و نوجوانان گشايش مي يابد.
رييس يازدهمين نمايشگاه بين المللي قرآن كريم با اعلام اين مطلب گفت: نمايشگاه قرآن كريم امسال علاوه بر تهران، در بيست و پنج شهر كشور و نيز كشورهاي فرانسه، قطر، كانادا، پاكستان و كنيا برگزار مي شود.
وي افزود: اين نمايشگاه در 14 بخش آثار مكتوب، جوانان، بين الملل، رايانه سراي قرآن و انديشه، هنري، ماورا از دريچه سينما، همايش كاتبان معاصر، دانشجويي، بانوان، امام خميني(ره)و قرآن، كودك و نوجوان، محافل، مراسم و تجليل از خادمان قرآن برپا مي شود.
نمايشگاه امسال با حضور صد ناشر قرآني در مساحتي برابر با 15 هزار مترمربع برگزار خواهد شد.
شعاعي گفت: امسال در بخش ماورا از دريچه سينما، 30 فيلم سينمايي، مستند و كوتاه هر شب در سالن اجتماعات نمايشگاه به نمايش در مي آيد و مستند و كوتاه هرشب در سالن اجتماعات نمايشگاه به نمايش در مي آيد و در بخش مسابقه عكاسي، صد قطعه عكس شركت داده مي شود.
بزرگداشت شكسپير در تالار وحدت
كنسرت موسيقي فيلم «اتللو»(صامت)به رهبري و آهنگسازي «لوريس چكناواريان»، از هشتم آبان ماه در تالار وحدت به اجرا در آمده است. چكناواريان پيش از اين قرار بود، چهارم آبان ماه اين كنسرت را اجرا كند.
اين برنامه كه تا 21 آبان ماه ادامه دارد، به مناسبت بزرگداشت جهاني «ويليام شكسپير»، توسط چكناواريان و با همكاري اركستر مجلسي رودكي ارمنستان اجرا مي شود.
فيلم اتللو محصول 1922 به كارگرداني «ديميتري بوچوفسكي» است. چكناواريان روز چهارشنبه هفتم آبان ماه اين كنسرت را براي اهالي مطبوعات به اجرا گذاشت.
6 نمايش بر صحنه
با پايان يافتن جشنواره نمايش هاي آييني و سنتي، برخي از تالارهاي نمايش روال عادي كار خود را پي گرفتند. خاطرات هنرپيشه نقش دوم «نوشته بهرام بيضايي» به كارگرداني هادي مرزبان دو روز پيش در تالار سنگلج به روي صحنه رفته است.
اين نمايش كه تاكنون دو اجراي خود را پشت سر گذاشته است موفق به جذب 515 تماشاگر شده است.
تالار هنر نيز ميزبان دو نمايش عروسكي است.
نمايش «پينوكيوي كوچك من» به كارگرداني توسكا واقدي پس از 25 اجرا، 2667 تماشاگر داشته است.
همچنين ديگر نمايش اين تالار، ايران من نوشته «افشين راضي» به كارگرداني فريبا رييسي با پشت سر گذاشتن 9 اجرا موفق به جذب 354 تماشاگر شده است.
اما تالار وحدت براي سومين هفته پياپي ميزبان نمايش «خسيس» به كارگرداني ابوالفضل پورعرب است.
اين نمايش كه تاكنون 20 اجراي خود را پشت سر گذاشته است با داشتن 10800 تماشاگر به فروشي برابر با 23 ميليون و 500 هزار ريال دست يافته است.
اين رقم با احتساب تسهيلاتي است كه روابط عمومي تالار وحدت براي سازمان ها و شركت هاي مختلف در نظر گرفته است.
برنامه  سينماهاي تهران
براساس آخرين جلسه شوراي صنفي نمايش فيلم «نغمه» از ديروز به جاي «نفس عميق» در گروه سينمايي عصرجديد به نمايش درآمد.
«نغمه» به كارگرداني ابوالقاسم طالبي داستان زندگي يك مهندس كامپيوتر و همسرش است كه محمود جانباز شيميايي جنگ است و به دليل اين كه مي داند زمان كوتاهي به پايان زندگيش باقي مانده، مي خواهد همسرش را طلاق دهد كه او آزاد باشد و...
حسين ياري، حميرا رياضي، فقيه سلطاني، مهتاج نجومي، ناصر فروغ و گلاب آدينه به ايفاي نقش مي پردازند و تهيه كننده آن سيد عليرضا بسط  احمدي است.
فيلم هاي «آدمك ها» ساخته «علي قوي تن» و «مرد كوچك» ساخته «ابراهيم فروزش» از اين هفته در سينماهاي پايتخت به نمايش گذاشته شد.
«آدمك ها» در سينماهاي استقلال، آستارا، صحرا، جمهوري، شقايق، بهمن2، حافظ، مركزي2 و فردوسي به روي پرده رفته است.
آسيا، المپيا، ايران2، كانون و ميلاد سينماهايي هستند كه فيلم «مرد كوچك» را به نمايش گذارده اند.
«توكيو بدون توقف» ساخته «سعيد عالم زاده» در سينماهاي شهرقشنگ، سعدي، قدس، ايران3، جوان، پارس1، پيروزي، تهران1، جي2، گلريز1، ملت، پيوند، اروپا، سپيده، قيام، ناهيد، كارون، شيرين، دهكده المپيك، پايتخت، شاهد و فرهنگ2 درحال نمايش است.
فيلم «عشق فيلم» ساخته «ابراهيم وحيدزاده» در سينماهاي آفريقا، بلوار، ايران1، گلريز2 و شيدا در حال نمايش است.
«اژدهاي سرخ» نيز در سينماهاي رودكي، تهران2، شباهنگ و شهر تماشا در معرض ديد قرار دارد.
فيلم هاي «گـاهي  به آسمـان نگـاه  كـن»، «عـروس خـوش قـدم»، «اين زن حرف نمي زند»، «ديوانه اي از قفس پريد»، «شهرك  پليس»، «غوغا»، «دنيا»، «فرش باد»، «رنجر»، «ياس هاي وحشي»، «چشم ها»، «عقاب ها»، «شيرهاي جوان»، «ديوانه  وار»، «تو را دوست دارم» و «زمانه» همچنان بر پرده ديگر سينماهاي شهر قرار دارند.