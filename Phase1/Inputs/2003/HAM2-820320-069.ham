نمايندگان شوراي شهر كرج در مجامع مختلف انتخاب شدند
افزايش نظارت بر عملكردها نقش مهمي در ارتقاي سطح كيفي و كارايي امور دارد.
محمود دادگو رئيس شوراي شهر كرج در نشستي كه به منظور انتخاب نمايندگان ناظر اين شورا در نهادهاي مختلف شهري برگزار شد افزود: اعمال نظارت موجب افزايش حضور اعضاي شورا در زمينه هاي مختلف شهري شده و در كاهش بسياري از هزينه هاي اضافي نيز مؤثر است.
وي گفت: در اين جلسه طرح پيشنهادي چهار تن از اعضاي شورا در زمينه تعيين نمايندگان شورا در مجامع مختلف بررسي و «داوود صادقيان»، «محمدرضا خوشخو»، «راحيل كيا» و «غفور خوئيني» به ترتيب به عنوان نمايندگان شورا در شوراي حل اختلاف استان، كميته بازنگري طرح تفصيلي، كميته كار ماده پنج و شوراي شهرستان انتخاب و معرفي شدند.