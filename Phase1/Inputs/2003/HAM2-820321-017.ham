برپايي همايش روز جهاني كودكان قرباني خشونت
گروه اجتماعي: همايش روز جهاني كودكان قرباني خشونت و تجاوزگري نظامي امروز در فرهنگسراي قانون برگزار مي شود.
به گزارش دبيرخانه همايش سازمان دفاع از قربانيان خشونت، مؤسسه پژوهش كودكان دنيا، مركز اطلاعات همگاني ملل متحد و معاونت اجتماعي - فرهنگي شهرداري تهران از ترتيب دهندگان همايش هستند كه برنامه هاي سخنراني، ميزگرد و كارگاه صلح را در طول روز 21 خرداد از ساعت 8 تا 17 مديريت مي كنند.
در اين همايش مهندس چمران رياست شوراي شهر، كشت پور شهردار منطقه دو و جمعي ديگر از روانشناسان و جامعه شناسان پيرامون آثار رواني جنگ بر كودكان و دفاع از كودكان قرباني خشونت بحث و گفت وگو مي كنند. اين همايش كه در شهرك غرب فاز يك خيابان ايران زمين فرهنگسراي قانون برگزار مي شود با بحث و بررسي و جلسه پرسش و پاسخ پيرامون نفي خشونت عليه كودكان پايان مي يابد.