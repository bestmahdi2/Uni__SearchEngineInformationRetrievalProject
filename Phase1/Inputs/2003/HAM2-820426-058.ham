رئيس مؤسسه تحقيقات پسته:
اتحاديه اروپا در قبال پسته هاي ايران و آمريكا دوگانه برخورد مي كند
رئيس مؤسسه تحقيقات پسته از اينكه اتحاديه اروپا در برابر پسته هاي صادراتي ايران و آمريكا، به دو صورت عمل مي كند انتقاد كرد.
امان الله جوانشاه در گفتگو با خبرنگار اقتصادي خبرگزاري فارس، گفت: همين امر حساسيت بيشتري را در مورد محصولات ايراني برمي انگيزد. وي افزود: با توجه به افزايش سطح همكاري بين اين مؤسسه و صندوق بيمه محصولات كشاورزي، پوشش بيمه اي محصول پسته افزايش مي يابد.
وي تأكيد كرد: زمينه هاي همكاري جديدي بين اين مؤسسه و صندوق بيمه محصولات كشاورزي ا يجاد شده است كه اجراي طرحهاي مشترك تحقيقاتي، آموزش نيروهاي جديد و تعيين ضوابط مربوط به كارشناسي خسارتها از جمله آن موارد است.
وي افزود: تاكنون اين محصول در برابر 7 عامل خسارت زننده آن تحت پوشش بيمه محصولات كشاورزي قرار گرفته كه اين رقم به زودي افزايش مي يابد.
جوانشاه در ادامه به بحث صادرات اين محصول اشاره كرد و اظهار داشت: اتحاديه اروپا در برابر پسته هاي صادراتي ايران و آمريكا، به دو صورت عمل مي كند. در مورد محصولات ايراني همه ارقام آن را چك مي كند، در حالي كه در مورد محصولات مشابه آمريكايي به صورت تصادفي عمل مي كند.
همين امر حساسيت بيشتري را در مورد محصولات ايراني برمي انگيزد.