امسال 70 هزار واحد مسكوني استيجاري به زوج هاي جوان واگذار مي شود
تا پايان  سال  جاري  70 هزار زوج جوان  از طرح  واگذاري  واحدهاي  مسكوني  استيجاري  در سراسر كشور بهره مند خواهند شد.
علي  عبدالعلي  زاده  ديروز در هفتمين  همايش  سراسري  وقف  و امور خيريه  گفت : در چارچوب  طرح  واگذاري  واحدهاي  مسكوني  استيجاري  تاكنون  30 هزار واحد مسكوني  به  متقاضيان  واجد شرايط تحويل  شده  كه  67 درصد از اين  واحدها به  جوانان ، 20 درصد به  زنان  سرپرست  خانوار و 13درصد به  قشرهاي  كم درآمد واگذار شده  است .
براساس  آمار موجود در سال  1390بيست و دو درصد از جمعيت  كشور را گروه  سني 20 تا 29 سال  تشكيل  خواهند داد و پيش  بيني  مي شود در سال  هاي  پاياني  دهه  80، سالانه  بين 800 هزار تا يك  ميليون  ازدواج  صورت  گيرد، بنابراين  سال  1390 اوج  تقاضاي  مسكن  در كشور خواهد بود.
عبدالعلي  زاده  تاسيس  صندوق  مسكن  جوانان ، تشكيل  حساب  پس اندازمسكن  جوانان ، فراهم  آوردن  تسهيلات  بانكي  با شرايط مناسب  و تشويق خيرين  براي  ايجاد انجمن  خيرين  مسكن  ساز را از جمله  اقدامات  وزارت مسكن  و شهرسازي  براي  تأمين  مسكن  زوج هاي  جوان  برشمرد و يادآور شد كه تاكنون  پنج  هزار و00 3 واحد مسكوني  از طريق  صندوق  مسكن  جوانان  به متقاضيان  واگذار و 490 ميليارد ريال  نيز در حساب  پس انداز مسكن جوانان  سپرده گذاري  شده  است .