سرمايه گذاري بزرگ بخش خصوصي در صنايع پتروشيمي
مدير عامل  شركت  ملي  صنايع  پتروشيمي  ايران  گفت : براي  اولين بار، بخش  خصوصي  ايران ، بيشترين  سرمايه گذاري  را در ساخت  كارخانه  پتروشيمي  پي وي سي  به عهده  گرفت .
مهندس  محمدرضا نعمت زاده  شنبه  شب  در آيين  امضاي  قرارداد بين  شركت  هگمتانه ، صنايع  پتروشيمي  ايران  و شركت  ايتاليايي  گفت : 60 درصد سهام  را شركت  هگمتانه  همدان  30 درصد شركت  پتروشيمي  و 10 درصد بقيه  را شركت«  اين داستري » ايتاليا در اختيار خواهند داشت .
وي  گفت : براي  ساخت  اين  واحد، بالغ  بر 40 ميليون  دلار سرمايه گذاري  خواهد شد كه  5/24 ميليون  دلار ارزي  و حدود 200 ميليارد ريال  به صورت  ريالي است .
به گفته  اين  مقام ، ظرفيت  اين  واحد سالانه  36 هزار تن  مواد اوليه  براي  مصارف  پزشكي  از نوع  پودر و گرانول  است  كه  بخشي  از توليد در ايران  مصرف  و قسمتي  ديگر براي  صادرات  پيش بيني  شده  است .
نعمت زاده  با اشاره  به  اين كه  مواد اوليه  اين  واحد در حال  حاضر از خارج  وارد مي شود، اضافه  كرد: فناوري  و تجهيزات  آن از ايتاليا تأمين  خواهد شد. مديرعامل  شركت  ملي  صنايع  پتروشيمي  ايران  افزود: قرارداد ديگري  نيز براي  ايجاد كارخانه  پي وي سي  نرم  براي  توليد چرم  مصنوعي  امضا شد كه  در كنار اين  كارخانه  در نزديكي  همدان  احداث  خواهد شد.