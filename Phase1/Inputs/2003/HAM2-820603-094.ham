آشنايي با باشگاه هاي ايتاليا
آنكونا
نام باشگاه: آنكونا كالچيو اس. پ.ا



اسامي مستعار: شواليه هاي قرمز پوش
سال تأسيس: 1950
رئيس باشگاه: رموگايتي
مدير باشگاه: ارمانو پيروني
سرمربي: لئوناردو منچيني
آدرس سايت: www.anconcalcio.it
ورزشگاه اختصاصي: دل كونرو
اسپانسر مالي: بانك «دل ماره چي»
طراح لباس: لي كوبا اسپورتيف
مقام فصل پيش: چهارم سري b
پيش بيني مقام اين فصل: بين پانزدهم تا هجدهم
اولين بازي اين فصل: با ميلان
بازيكنان تازه وارد: آندرسن(هافبك- كيه وو)، بررتا(هافبك- آتلانتا)، كاروس(هافبك- كالياري)، فرانچسكو(هافبك- پياچنتزا)، فابيو بيليكا(مدافع- برشا)، هوينر(مهاجم- پياچنتزا)، جاكوبو(هافبك- مسينا)، يورگنسن(هافبك- بروندبي)، لوئيزو(مهاجم- سالرنيتانا)، ميلانزه(مدافع- پروجا)، ويالي(مدافع- پروجا)و ماسكاردي(هافبك- جنوا)
بازيكنان خارج شده: بودان(پالرمو)، گرافيدي(فيورنتينا)، روبياتي(اينتر)، سار(آتلانتا)و ترانا(پياچنتزا).
اهداف خريد: بيتي(هافبك- اينتر)، بوريلو(مهاجم- ميلان)، مارينلي(مهاجم- ميدلزبورو)، فونتانا(هافبك- اسكولي)و مينيرو(مهاجم- پالرمو).
آنكونا بعد از يك دوري طولاني به رقابت هاي دسته اول باشگاههاي ايتاليا راه يافت. اين شهر در شرق ايتاليا در كنار درياي آدرياتيك قرار دارد. در سال 1905 اين باشگاه توسط عده اي از سرمايه داران آن دوره تأسيس شد. آنكونا فصل پيش با كسب مقام چهارم جدول رقابت هاي دسته دوم با مجموع 61 امتياز جواز صعود را دريافت كرد.



آنكونا 11 سال پيش در سال 1992 در سري a حضور داشت ولي از آن به بعد فرصت حضور مجددي را در اين ليگ به دست نياورد. لئوناردو منچيني مربي 50 ساله تيم آنكونا رهبري اين تيم را برعهده دارد او دو فصل از سال 2004 تا 2001 در تيم برشيا به مربيگري پرداخت.
هونبر پيرمرد گلزن
آنكونا فصل پيش در سري b با به ثمر رساندن 53 گل در رديف دومين تيم از نظر بهترين خط حمله قرار گرفت نكته جالب اين بود كه ترستينا با 54 گل عنوان بهترين خط حمله را در ليگ سري b به دست آورد تيمي كه شانس صعود به دسته اول را به دست نياورد. مديران اين باشگاه براي حفظ اين عنوان به سراغ داريو هونبر مهاجم گلزن سري a رفتند و او را به استخدام تيم خود درآوردند. هونبر از سال 1987 به طور رسمي به عنوان مهاجم مشغول به بازي شد. او از همان ابتدا استعداد مادرزادي در گل زدن داشت و در 25 بازي براي تيم پياوگينا 10 گل به ثمر رساند. 6 سال بعد او به تيم سينا در سري b پيوست. هونبر در آن سال 25 ساله بود و 5 سال در اين تيم عضويت داشت و در مجموع 90 گل نيز براي سينا به ثمر رساند اما تيمش طي سالهاي 92 تا 97 شانسي براي رسيدن به سري a پيدا نكرد. در سال 97 هونبر به تيم برشيا رفت حضور او در اين تيم زياد خوش يمن نبود و اين تيم در آن سال به سري b سقوط كرد.
برشيا مجبور شد دو سال را در سري b سپري كند كه همواره هونبر يكي از بهترين گلزنان اين تيم به شمار مي رفت. او يكي از اعضاي ثابت تيم بود و در طول عمر بازي اش در برشيا 129 بازي انجام داد و 75 گل به ثمر رساند. در سال 2000 او با برشيا به دسته اول راه يافت. مقصد بعدي اين بازيكن پياچنزا بود.
هونبر دو سال هم در اين تيم عضويت داشت و در مجموع 60 بازي و 39 گل به ثمر رساند. هونبر در فصل 2002-2001 به طور مشترك عنوان بهترين گلزن را در كالچو به خود اختصاص داد.او در اين دوره بيشترين تعداد گل را در يك فصل با 24 گل به ثبت رساند. در كنار هونبر يك نام آشناي ديگر، نامورنيريوگانتز به چشم مي خورد مهاجم سابق تيم هاي اينتر و آث ميلان اكنون در آنكونا دومين سال حضورش را جشن مي گيرد.
گانتز در تيم هاي زيادي از جمله سامپدوريا، مونزا، پارما، برشيا، آتالانتا، اينتر، ميلان، ونيتزيا و فيورنتينا عضويت و در مجموع 142 گل به ثمر رسانده است. حضور اين دو در نوك پيكان خط حمله آنكونا مي تواند افتخار فصل پيش اين تيم را در سري b در كالچو تكرار كند.