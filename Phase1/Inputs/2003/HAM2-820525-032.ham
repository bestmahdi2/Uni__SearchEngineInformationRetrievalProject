در سومين دوره آئين بزرگداشت حاميان نسخ خطي
از استاد احمد منزوي مصحح نسخ خطي تجليل مي شود
گروه علمي فرهنگي: استاد «احمد منزوي» كتاب شناس و فهرست نگار، در سومين دوره آيين بزرگداشت حاميان نسخ خطي در هفته كتاب مورد تجليل قرار مي گيرد.
به گزارش «ميراث خبر» استاد «احمد منزوي» بيش از هشتاد تأليف و تصحيح نسخ خطي دارد كه از چهار دهه پيش به اين سو چاپ شده اند.
سيدمحمد كاظم موسوي بجنوردي، رئيس موزه، كتابخانه و مركز اسناد مجلس شوراي اسلامي گفت: «در اين مراسم از كساني كه در زمينه حفظ، نگهداري، احيا و معرفي نسخه هاي خطي فعاليت كرده اند همچنين تهيه كنندگان نرم افزارهاي تخصصي وناشران ومجلات تخصصي قدرداني مي شود.»
به گفته اوباتوجه به اينكه هرساله درآئين تجليل ازحاميان نسخ خطي از يك نفر با عنوان خادم نسخ خطي قدرداني مي شود: «در سال 1380 كه نخستين دوره برگزاري اين آئين بود، از خدمات استاد عبدالحسين حائري، كتاب شناس و فهرست نويس نسخ خطي تقدير شد. در سال 1381 نيز ياد استاد فقيد «محمدتقي دانش پژوه» گرامي داشته شد. امسال نيز از خدمات علمي استاد احمد منزوي كتاب شناس و فهرست نگار تجليل مي شود.»
از آثار منزوي مي توان به فهرست نسخه هاي خطي كتابخانه «گنج بخش» اسلام آباد، سعدي بر مبناي نسخه هاي خطي پاكستان و فهرست نسخه هاي خطي فارسي كتابخانه عمومي و آرشيو پتياله(پنجاب، هند)اشاره كرد.