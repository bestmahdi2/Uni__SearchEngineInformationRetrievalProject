اخبار كوتاه
سرمربي جديد به پرسپوليس مي آيد



پروين فقط مدير فني است
مديرعامل باشگاه پرسپوليس تهران گفت: «علي پروين» به سمت مدير فني تيم فوتبال اين باشگاه منصوب شده است. «اكبر غمخوار» روز پنج شنبه در پايان مجمع فدراسيون فوتبال در گفت وگو با خبرنگاران گفت: در مذاكراتي كه در روزهاي گذشته، اعضاي هيات مديره اين باشگاه با «علي پروين» داشتند وي مديريت فني اين باشگاه را پذيرفت. وي اظهار داشت: در جلسه ديگري كه روز شنبه آينده اعضاي هيات مديره باشگاه با پروين خواهند داشت در خصوص وظايف مدير فني بحث و تبادل نظر به عمل خواهد آمد.
مديرعامل باشگاه پرسپوليس تهران درباره سرمربي آينده اين تيم تهران اظهار داشت: دستور كار دو جلسه گذشته هيات مديره اين باشگاه در خصوص استخدام سرمربي جديد اين باشگاه نبوده است. وي افزود: تعيين سرمربي اين باشگاه پيش از اين مدنظر هيات مديره باشگاه پرسپوليس بوده است و تا چند روز آينده سرمربي تيم پرسپوليس مشخص و از سوي اين باشگاه اعلام خواهد شد.
آتني ها مشخص شدند
تيم بسكتبال جوانان ايران با 13 بازيكن به مسابقات جهاني اين رشته در يونان اعزام مي شود.
به گزارش فدراسيون بسكتبال، اين تصميم در پي نظر كميته فني و مربيان تيم صورت گرفت. به اين ترتيب تيم جوانان بسكتبال ايران روز 16 تيرماه جاري با نفرات زير راهي يونان مي شود.
ارشك فروغي، محمدرضا عامل خبازان، امير اميني، علي بهشتي، نويد زماني، سياوش منوري، ياشار محمدپور، طلوع باقري، اوشين ساهاكيان، علي شمس الدين، جابر روزبهاني، علي باهران و آرن داودي. اين تيم را محمدمهدي ايزدپناه و نناد ترايگوويچ به عنوان مربي، اسدالله لارودي به عنوان سرپرست و حبيب خمجاني به عنوان داور همراهي خواهند كرد.
عنايت آتشي دبير فدراسيون بسكتبال علت اتخاذ اين تصميم در خصوص اعزام 13 نفر را با توجه به اينكه تنها بايد 12 بازيكن به اين مسابقات معرفي و اعزام شوند، گفت: آرن داودي كه به تازگي از آسيب ديدگي رهايي يافته است، به دليل زحمت زيادي كه در كويت براي تيم جوانان كشيد، به اين رقابت ها اعزام مي شود.
وي در خصوص آمادگي اين بازيكن براي بازي، افزود، آسيب ديدگي وي رفع شده است و در خصوص بازي كردن، يا نكردن وي نيز مربيان تصميم مي گيرند.
همچنين به گفته آتشي تاريخ مسابقات نوجوانان غرب آسيا(جوانان 2004)كه قرار بود طي روزهاي 16 تا 21 مردادماه سال جاري برگزار شود به روزهاي 20 تا 24 مردادماه سال جاري تغيير يافته است.
مسابقات بسكتبال قهرماني جوانان جهان از روز 20 تيرماه سال جاري در يونان آغاز مي شود.
دوستانه هاي آمريكاي لاتين
تيم هاي ملي فوتبال پاراگوئه و پرو در ديدارهايي دوستانه مقابل تيم هاي السالوادور و گواتمالا به پيروزي دست يافتند. به گزارش خبرگزاري رويتر از سان فرانسيسكو، تيم ملي فوتبال پاراگوئه در ديدار مقابل تيم السالوادور با تك گل دقيقه 2 «خوان ساموديو» حريف خود را شكست داد. در ديگر ديدار دوستانه چهارشنبه شب تيم ملي فوتبال پرو با نتيجه 2 بر يك مقابل تيم گواتمالا پيروز شد. «روبرتو سيلوا» در دقيقه 14 و «كارلوس اورخوئلا» 34 براي تيم پرو و «گونزالو رومرو» 82 از روي نقطه پنالتي براي تيم گواتمالا گلزني كردند.
ربوكاپ ها تمرين كردند



تيم هاي دانشگاهي ايران شركت كننده در رقابت هاي جهاني سال 2003 «ربوكاپ» ايتاليا در شهر شمالي پادوا، ديروز مرحله آماده سازي روبات هاي خود را انجام دادند. تيم هاي ربوكاپ دانشگاه هاي فردوسي مشهد، شهيدبهشتي تهران، بوعلي سيناي همدان، آزاد قزوين و صنعتي اصفهان در اين مسابقات كه از شنبه آغاز مي شود، شركت دارند. مسابقات ربوكاپ ايتاليا با حضور 200 تيم از 30 كشور جهان در سه بخش ليگ هاي فوتبال اندازه كوچك، متوسط و شبيه سازي برگزار مي شود.
ونكوور ميزبان المپيك زمستاني
كميته بين المللي المپيك در پايان اجلاس چهارشنبه شب خود در شهر پراگ جمهوري چك، شهر ونكوور كانادا را به عنوان ميزبان بازي هاي المپيك زمستاني 2010 برگزيد. منابع خبري از جمهوري چك اعلام كردند شهرهاي سالزبورگ اتريش و پيونگ يانگ كره جنوبي ديگر شهرهاي ميزبان اين بازي ها بودند. انتخاب شهر ميزبان با حضور بيش از 100 تن از 126 عضو كميته بين المللي المپيك انجام شد.
همچنين در پايان اجلاس كميته بين المللي المپيك كه چهارشنبه شب در شهر پراگ مركز جمهوري چك برگزار شد، شهر ونكوور كانادا به عنوان ميزبان بازي هاي پارالمپيك(المپيك معلولين)زمستاني 2010 نيز انتخاب شد. مسئولان اين شهر كه تبليغات بسيار قوي براي كسب اين ميزباني به راه انداخته بودند، توانستند بر شهرهاي سالزبورگ اتريش و پيونگ يانگ كره جنوبي ديگر شهرهاي نامزد ميزباني اين بازي ها غلبه كرده و ميزباني را به دست آورند. انتخاب شهر ميزبان در حضور بيش از 100 تن از 126 عضو كميته بين المللي المپيك انجام شد.
نايك در تيم ملي تركيه
شركت آمريكايي «نايك» توليدكننده محصولات ورزشي، روز چهارشنبه با امضاي قراردادي پرداخت بخشي از هزينه هاي تيم ملي فوتبال تركيه را متقبل شد.
به نوشته شماره پنج شنبه روزنامه «صباح» در چارچوب اين قرارداد 9 ساله تيم ملي فوتبال تركيه تنها از محصولات اين شركت اعم از لباس ورزشي، كفش و كيف با مارك «نايك» استفاده خواهد كرد.
اين روزنامه نوشت: شركت «نايك» علاوه بر تأمين ملزومات ورزشي مورد استفاده تيم ملي فوتبال تركيه، 25 ميليون دلار نيز به فدراسيون فوتبال تركيه پرداخت خواهد كرد.
«آتا آكسو» نايب رئيس فدراسيون فوتبال تركيه اعلام كرد، شركت هاي مختلف خارجي و ترك براي تبليغ محصولات مختلف خود در چارچوب قراردادهاي مختلف در طول سال جاري و سال هاي آتي مجموعاً 41 ميليون دلار به فدراسيون فوتبال تركيه پرداخت خواهند كرد.
بكام پست مدرن



ديويد بكام پس از پيوستن به رئال مادريد در يك كنفرانس مطبوعاتي شركت كرد.
بكام پس از اينكه پيراهن شماره 23 رئال مادريد را از دست آلفردو دي استفانو رئيس سابق و يكي از پر افتخارترين و بزرگترين روساي باشگاه رئال مادريد دريافت كرد گفت: «رويايي بود كه به شكل حقيقت درآمد. من هميشه عاشق فوتبال بوده ام. البته من عاشق خانواده ام نيز هستم. من زندگي فوق العاده اي دارم. اما فوتبال همه چيز من است. »
فلورنتيو پرز رئيس باشگاه رئال درباره بكام گفت: «بكام بازيكن برجسته اي است. او سمبلي از پست مدرنيسم است! اما رئال مادريد به خاطر اينكه او يك بازيكن بزرگ فوتبال است با وي قرارداد بسته است. وي افزود: «بكام بازيكن بزرگ با شخصيتي بزرگ است. » پرز در پايان با اشاره به نام مستعار ورزشگاه اولدترافورد(تئاتر روياها)گفت: «بكام تئاتر روياها را ترك كرد تا به تيم روياها بپيوندد. ديويد! به ليگ روياها خوش آمدي!»
به دنبال نستا و داويدز
چلسي آماده انتقال دو ستاره بزرگ سري ـ آ يعني ادگار داويدز و آلساندرو نستا است.
به گزارش ايپنا آلساندرو نستا مدافع ارزنده ميلان و ادگار داويدز ستاره هلندي يووه در صدر ليست خريد رومن آبراموويچ صاحب ميلياردر چلسي قرار دارند.
وي حاضر است 35 ميليون پوند براي به كارگيري اين دو بپردازد و به كلوديو رانيه ري براي به خدمت گرفتن آنها و نزديك شدن به دو باشگاه ميلان و يووه چراغ سبز نشان داده است.
تأسف
يكي از اعضاي يك فدراسيون واليبال ايتاليا از حضور نيافتن تيم واليبال جوانان ايران در رقابت هاي بين المللي چهارجانبه اين كشور ابراز تأسف كرد.
الساندرو مارساليو روز پنج شنبه در گفت وگو با ايرنا گفت: حضور تيم ايران در اين مسابقات مي توانست باعث افزايش سطح كيفي آن باشد. مارساليو اظهار داشت: عدم حضور تيم ايران در اين مسابقات باعث شد كه تيم ارتش ايتاليا در اين پيكارها حضور يابد. برخي از مشكلات موجب شد كه تيم ايران نتواند در رقابت هاي بين المللي ايتاليا حضور يابد.