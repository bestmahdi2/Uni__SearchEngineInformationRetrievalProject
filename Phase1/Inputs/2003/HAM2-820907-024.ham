خبر
آيت ا...صادقي خلخالي درگذشت
حضرت آيت ا...«صادق خلخالي» اولين حاكم شرع دادگاه هاي انقلاب اسلامي چهارشنبه  شب در تهران دارفاني را وداع گفت.
فرزند آن مرحوم روز پنجشنبه در گفت وگو با ايرنا مركز قم افزود: آيت ا...خلخالي  به علت كهولت سن و بيماري قلبي و مغزي پس از عمل جراحي چهارشنبه شب درگذشت.
«محمد گيوي»(خلخالي)افزود: آن مرحوم يكي از شاگردان و همراهان بنيانگذار جمهوري  اسلامي بود كه علاوه بر مسئوليت هاي قضايي و نمايندگي مردم قم در مجلس شوراي  اسلامي در حوزه علميه اين شهر نيز به تدريس درس خارج فقه مشغول بود. وي اضافه كرد: پيكر آيت ا...خلخالي صبح جمعه از مسجد امام حسن عسگري(ع)قم به طرف حرم  مطهر حضرت  معصومه(س)تشييع خواهد شد.
هاشمي  رفسنجاني
در حرم حضرت عبد العظيم
رييس مجمع تشخيص مصلحت نظام ظهر ديروز پس از بازديد از مجتمع  آموزشي ـ فرهنگي حكمت شهرري همراه با زائران آستان مقدس حضرت  عبد العظيم حسني(ع)حرم مطهر آن حضرت و همچنين امامزاده حمزه و امامزاده طاهر را زيارت كرد.به گزارش خبرنگار واحد مركزي خبر آقاي هاشمي  رفسنجاني در بازديد از شهرستان ري از موقوفات زراعي و دامي آستان مقدس  حضرت عبدالعظيم  حسني (ع)بازديد كرد و از پيشرفت اجرايي مجتمع آموزشي ـ فرهنگي حكمت شهرري مطلع شد.
دبير شوراي عالي  امنيت  ملي 
به سؤالات خبرنگاران پاسخ مي دهد
دفتر دبير شوراي  عالي  امنيت  ملي  روز پنجشنبه  اعلام  كرد كه  براي  دكتر «حسن  روحاني» دبير شوراي  امنيت  ملي ، فردا يك  كنفرانس  خبري  ترتيب  داده  است .
روحاني  در اين  كنفرانس  خبري  كه  روز شنبه 
( 8 دي  ماه )در محل  دبيرخانه  شوراي عالي  امنيت  ملي  برگزار مي شود، به  سؤالات  خبرنگاران  پيرامون  مهم ترين  مسايل  داخلي  و خارجي  پاسخ  خواهد گفت .
زمان  برگزاري  اين  كنفرانس  خبري ، ساعت  9 صبح  و محل  برگزاري  آن ، دبيرخانه  شوراي عالي  امنيت  ملي  در خيابان  امام  خميني  (ره )، خيابان  ولي عصر، خيابان  آذربايجان ، كوچه  پرتو اعلام  شده است .
زائران متقاضي شهريور 79
امسال  اعزام   مي شوند
اداره  كل  حج  و زيارت  استان  تهران  در اطلاعيه اي  اعلام  كرد: عموم  مردم  تهران  كه  داراي  اسناد ثبت  نامي  حج  تمتع  تا پايان  شهريورماه  سال  79 هستند، امسال  به  زيارت  خانه  خدا اعزام  مي شوند. اين  اداره  كل  تاكيد كرده  است  شهرونداني  كه  تمايل  دارند امسال  به  حج  مشرف  شوند تا پايان  وقت  اداري  روز پنجشنبه  13 آذر ماه  سال  جاري  فرصت  دارند، با در دست  داشتن  اصل  سند ثبت  نامي  و كارت  شناسايي  معتبر به  حج  و زيارت  استان  تهران  مراجعه  كنند. ساختمان  حج  و زيارت  استان  تهران  در خيابان  آزادي ، نبش  خيابان  رودكي  واقع  شده  است .
ارتباط  مشتركان  دو مركز تلفني  مختل  مي شود
انجام  عمليات  كابل  برگردان  با هدف  توسعه  و تقويت  شبكه  در مراكز تلفن  «شهيد آل  اسحاق » و «شهيد بهشتي » از شنبه  هشتم  آذر ماه  ارتباط  تلفني  برخي  مشتركين  را به  مدت  72 ساعت  مختل  مي كند. به  گزارش  ديروز  روابط  عمومي  شركت  مخابرات  استان  تهران ، با اجراي  عمليات  مذكور در مركز تلفن  «شهيد آل  اسحاق » مشتركاني  كه  پيش شماره  تلفن  آنها 700، 731 و 730 هستند با احتمال  اشكال  در تماس هاي  تلفني  روبه رو مي شوند. اين  اختلال  مخابراتي  تنها در محدوده  خيابان هاي  شهرك  حكيميه، پيام ، حد فاصل  بلوار سراج، بلوار بهار، خرم، گلزار دوم  و سوم  خواهد بود. عمليات  كابل  برگردان  در مركز تلفن  «شهيدبهشتي» تلفن ها با پيش  شماره هاي  840 تا 845 در محدوده  خيابان هاي  انديشه  5 و 6، شهيد گودرزي و هيربد را شامل  مي شود.
 
وزير فرهنگ  و ارشاد اسلامي
در پكن 
«احمد مسجد جامعي » وزير فرهنگ  و ارشاداسلامي  صبح  ديروز به  وقت  محلي  در راس  هياتي  براي  يك  ديدار رسمي  از چين ، وارد فرودگاه  پكن  شد. به  گزارش  ايرنا، وزير فرهنگ  و ارشاد اسلامي  و هيات  همراه  در فرودگاه  پكن  از سوي  مقامات  وزارت  فرهنگ  چين ، سفير و رايزن  جمهوري اسلامي  ايران  در چين  مورد استقبال  قرار گرفت .