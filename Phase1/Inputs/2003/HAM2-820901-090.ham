انتقاد آمريكا از نتايج انتخابات پارلماني گرجستان
امريكا با تقلبي خواندن انتخابات جديد پارلمان گرجستان كه چند هفته قبل برگزار شد و دور جديدي از ناآرامي هاي سياسي بين دولت و مخالفان را موجب گشت، حمايت خود را از ادوارد شوارد نادزه،  رئيس جمهور گرجستان كه زماني محبوب واشنگتن تلقي مي شد، را در پرده ابهام قرار داد.
به گزارش خبرگزاري فرانسه از واشنگتن آدام اريلي، سخنگوي وزارت امور خارجه امريكا اعلام كرد« نتايج انتخابات جديد پارلمان گرجستان بيانگر اراده و خواسته مردم اين كشور نيست ودر عوض نشان دهنده تقلب گسترده  مي باشد». وي افزود: ما عميقا از اين نتايج و رهبري گرجستان ناراضي هستيم.اريلي گفته است نتايج انتخابات گرجستان كه پس از نزديك به سه هفته از برگزاري آن اعلام شده بسيار غيرقابل قبول است. انتقاد امريكا از انتخابات پارلماني گرجستان روز پنج شنبه اندكي پس از اعلام رسمي نتايج شمارش نهايي آرا توسط مقامات گرجستان، صورت گرفت.