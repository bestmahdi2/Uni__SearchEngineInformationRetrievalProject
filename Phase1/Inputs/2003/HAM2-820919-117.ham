نگاه
خبرگزاري فرانسه
اشاره:اكنون در عصر اينترنت و ارتباطات فرامرزي، خبرگزاري هاي معروف و صاحب نام جهان تا حدودي در سايه قرار گرفته اند، اما به اين دليل كه شماري از خبرگزاري ها، علاوه بر مخابره خبر و انتشار اطلاعات به تحليل رويدادهاي جهاني نيز مي پردازند، از اين نظر همچنان در كانون توجه قرار دارند. خبرگزاري فرانسه با سابقه اي فراتر از160 سال از جمله آژانس هاي مهم خبري، در تحليل مسائل بين المللي است. بديهي است معرفي خبرگزاري هاي مهم جهان، در اين ستون و در صفحه رسانه به مفهوم تأييد موضعگيري ها و خط مشي سياسي آنها نيست بلكه هدف، ارائه شناختي بيشتر از نحوه شكل گيري و سير تحولات وسايل ارتباط جمعي و خبرگزاري هاست.قديمي ترين اداره خبر
خبرگزاري  فرانسه قديمي ترين اداره گردآوري خبر در جهان است كه در سال 1835 از سوي شارل لويي هاواس، پدر روزنامه نگاري نوين جهان بنيانگذاري شد.
امروزه، اين اداره در حال گسترش عمليات خود در سطح جهاني است و اخبارش به هزاران مشترك(راديو، تلويزيون، روزنامه و شركتها)مي رسد. ستاد فرماندهي آن در پاريس و مراكز منطقه اي آن در واشنگتن، هنگ كنگ، نيكوزيا و مونته ويدئو قرار دارد. تمام اين مراكز در يك هدف شريك اند: ضمانت ارائه خدمات بين المللي سطح بالا كه براي هر منطقه ويژه آن تهيه شده است.
روز شمار تحولات خبرگزاري فرانسه
1832- شارل لويي هاواس بنيان خبرگزاري فرانسه را به صورت يك اداره ترجمه روزنامه هاي خارجي ايجاد مي كند.
1835- اين اداره نوبنياد آژانس هاواس، يا نخستين اداره خبري جهان ناميده مي شود.
1942- پل لويي برت نخستين شعبه اين اداره را در الجزيره داير مي كند.
1953- خبرگزاري فرانسه با اعلام خبر مرگ استالين شهرت بين المللي كسب مي كند.
1958- شعبه خبرگزاري فرانسه در پكن گشايش مي يابد.
1962- بنگاه سخن پراكني بي.بي.سي در زمره مشتركين خبرگزاري فرانسه در مي آيد.
1969- بخش زبان عربي خبرگزاري گشايش مي يابد.
1971- براي نخستين بار در خبرگزاري فرانسه از تجهيزات ماهواره اي استفاده مي شود.
1973- خبرگزاري فرانسه به سيستم كامپيوتر مجهز مي شود.
2002- شعبه خبرگزاري فرانسه در ژاپن داير مي شود.
ترجمه: سعيد علوي نائيني