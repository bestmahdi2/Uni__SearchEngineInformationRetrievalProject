با شركت 33 فيلم از 10 كشور جهان فردا آغاز مي شود
جشنواره آسيا پاسيفيك در شيراز
33 فيلم  بلند و كوتاه  از 10 كشور جهان  در بخش  مسابقه  جشنواره  بين المللي  فيلم  آسيا - اقيانوسيه (آسيا پاسيفيك )به  نمايش  گذاشته  مي شود.
چهل  و هشتمين  جشنواره  بين المللي  فيلم  آسيا- اقيانوسيه  از 28 مهر تااول  آبان  ماه  در شيراز برگزار مي شود.
به گزارش  روابط عمومي جشنواره  فيلم  آسيا- اقيانوسيه ، فيلم هاي  «رابطه  دوزخي »، «واحد رزمي  پليس» و «زوج  قهرمان »(هنگ  كنگ )، «خداحافظ مهمانسراي  اژدها»، «مكاني  در سرزمين  رؤياها» و «رابينسون  كروزوئه (تايوان )»، «ويولون  بدون  سيم »، «كافر»(اندونزي )، «راهب  كوچك »، «رايحه  عشق»(جمهوري كره )، «گودزيلا عليه  مكاگودزيلا»، «گروه  تي .آر.واي» و «من  يك  مرده  آزاربودم »(ژاپن )از جمله  آثار بلند بخش  مسابقه  هستند.
«دختران  بار»، «هانوي »، «روز و شب » و «دام  آسمان »(ويتنام )، «پالوه»، «مسئله اين  است : چه  كسي ؟» و «پيمان  دايانا»(مالزي )، «ضيافت  ماه  كامل »(تايلند)، «اينجا چراغي  روشن  است »، «رقص  درغبار» و «خاموشي  دريا»(ايران )از ديگر فيلمهاي  بلند بخش  مسابقه  جشنواره  آسيا- پاسيفيك  هستند.
همچنين  فيلمهاي  كوتاه  «جايگزين »(استراليا)، «صعود سخت »، «حلزون  دريايي و هشت  پا»(ويتنام )، «كلاراي »، «به سوي  بلوغ » و «محيط زيست  ما، مساحت  مشترك  ما»(مالزي )، به  همراه  «بادسرخ»، «كشتي  نوح »، «نانوشته » و «ميلكان » از ايران  در بخش  مسابقه   اين  جشنواره  نمايش  داده  مي شوند.