از" من اجتماعي "تا" من فردي "
تحليلي اجتماعي - روانشناختي از داستان ليلي و مجنون نظامي گنجوي - قسمت دوم 
اولين واكنش جامعه در مقابل اين عشق آن است كه با طرح آن در محافل عمومي و بر
سرزبان انداختن ماجرا، طرفين را رسوا كند تا متنبه شده و از اظهار عشق خودداري كنند
پديده عشق هميشه از ابعاد گوناگون مورد توجه و بررسي آدمي بوده است. از يك سو بيشتر
فيلسوفان و از ديگر سو عارفان و هنرمندان بزرگ در آن باره داد سخن داده اند، اما حكايت 
همچنان باقي است. به قول حافظ شيراز عشق مقوله اي است كه همواره تازگي دارد و در سخن 
نگنجد. اما به هر روي تحليل اين پديده از جنبه هاي روانشناختي، اجتماعي و فلسفي از
اهميت بسزايي برخوردار است. 
در اولين بخش تحليل داستان ليلي و مجنون به چند محور در شكل گيري شخصيت مجنون از هنگام 
عاشق شدن بر ليلي تا بعد به بررسي گذاشته شد، اينك بخش دوم مطلب را مي خوانيم. 
مجنون در مناجاتي كه مي كند و سراسر آن، سخنان حكيمانه است كه بر زبان وي جاري 
مي شود و همچنين در نامه اي كه به ليلي مي نويسد و يا سخناني كه در اواخر داستان بر
زبان جاري مي سازد: 
گفتا چه گمان بري كه مستم 
يا شيفته اي هوا پرستم 
شاهنشه عشقم از جلالت 
نابرده زنفس خود خجالت 
از شهوت عذرهاي خاكي 
معصوم شده به غسل پاكي 
زآلايش نفس باز رسته 
بازار هواي خود شكسته 
عشق است خلاصه وجودم 
عشق آتش گشت و من چو عودم 
(همان، 565)
اين سخنان با وقار و پخته، با شوريده بيابانگردي كه با وحشيان انس گرفته، تناسب
ندارد مگر اينكه بپذيريم وي در سير تكاملي شخصيت خود، پس از رهايي از خرد اجتماعي، به 
" طور ماوراي عقل "(نه به آن معني فلسفي اش)رسيده است. 
محور سوم: سير شكل گيري شخصيت مجنون از منيت تا فنا
در اين محور، توجه ما بدين نكته معطوف خواهد بود كه سير تدريجي شخصيت مجنون از
داشتن هويت مستقل تا فناي در معشوق، چگونه بوده است؟
در دوران كودكي مجنون داراي هويت فردي مستقل است و قيس نام دارد. وقتي هم كه در
مكتب، عاشق ليلي شد باز ما با قيس داراي هويت مستقل روبه رو هستيم، چه انگيزه آغازين او
در عاشقي، جمال و زيبايي ليلي بود و به هر حال ما يك عاشق را مي بينيم و يك معشوق را كه 
داراي منيت و هويت مستقل هستند. اما همين عشق مكتبي، نخستين زمينه هاي فنا را در وجود
وي پديد آورد، چه وي در وجود خود كسي يا چيزي را مي ديد كه در نحوه رفتار، گفتار و حتي 
پندارش موثر بود. وجود عاشق در اين مرحله از دو منبع دستور مي گرفت. "يكي خود او و ديگري 
موجودي كه در درون او جاي گرفته بود". 
زماني كه ليلي از مجنون جدا مي شود و ديدارهاي مكتبي ديگر برايشان ميسر نيست، آن 
وجود دوم به شكل اعجابآوري فعال شده و رفتارها و حالات مجنون را به گونه اي بسيار شديد
تحت سلطه خود درمي آورد. مجنون در اين زمان به گرد كوي و بازار مي رود، آواز مي خواند، 
ناله و زاري مي كند. ابتدا شبانگاهان و در مراحل بعد هر صبح و شام خود را به كوي ليلي 
مي رساند كه مجموعه اين كردارها به تاثير از وجود دومي است كه شخصيت او را
تحت تاثير قرار داده است. در اولين ديدار اتفاقي با معشوق، نشانه هاي اوليه فاني شدن 
در معشوق و
رها شدن از منيت فردي مشاهده مي گردد. 
ليلي چو ستاره در عماري 
مجنون چو فلك به پرده داري 
پس از اين و در ماجراي خواستگاري از ليلي و مخالفت پدر ليلي با اين امر مجنون در
حالتي به يك تك گويي نسبتا طولاني مي پردازد كه از آنها مي توان دريافت كه مجنون هنوز
هم در ميان احساس هويت و فنا در نوسان است. آنها كه وي از عشق و رهايي كه در پيش گرفته، 
بجا اظهار پشيماني مي كند، در واقع منيت اوست كه فعال است: 
اي كاش كه بر من اوفتادي 
خاكي كه مرا به باد دادي 
با صاعقه اي درآمدي سخت 
هم خانه بسوختي و هم رخت... 
از ناخلفي كه در زمانم 
ديوانه خلق و ديو خانم 
(همان، 480)
اينكه مجنون به خانواده و خويشان خود اشاره مي كند، در كنار اظهار پشيماني تلويحي و
سرزنش نشان از آن دارد كه او به هويت مستقل خويش توجه دارد، اما وقتي در ادامه مي گويد: 
گرمستم خواند يار، منم 
ورشيفته گفت نيز مستم 
اي بي خبران ز درد و آهم 
خيزيد و رها كنيدراهم 
من گم شده ام مرا مجوييد
با گم شدگان سخن مگوييد... 
از پاي فتاده ام چه تدبير
اي دوست بيا و دست من گير
اين خسته كه دل سپرده توست 
زنده به تو به كرده توست 
(همان 1- 480)
با مجنوني روبه رو مي شويم كه خود را در برابر اراده وجود معشوق فاني شده و مرده 
مي داند. بخشي از فعاليت نيمه مستقل وجود اوست و بخش دوم از نيمه فاني شده شخصيت او
سرچشمه مي گيرد گاه آن نيمه مسلط است و گاه اين نيمه. 
ادامه اين سير تكاملي شخصيت مجنون را در كعبه و مناجات مجنون باخداي كعبه مي توانيم 
مشاهده كنيم. پدر مجنون به قصد درمان از درد عشق او را به مكه مي برد و به او توصيه 
مي كند كه در حرم امن الهي از خدا بخواهد او را از اين درد بي درمان - عشق - رهايي بخشد
اما مناجات مجنون رنگ و رويي ديگر دارد. 
مجنون از معنوياتي كه از" من "مستقل او سرچشمه مي گيرد سخن نمي گويد(مثلا آرزوي 
وصال جسماني ندارد)و در مقابل، آرزو مي كند كه عشق - به عنوان يك هدف - در وجود او پاي 
گيرتر شود.(همان، 484)عشق آن وجود دومي است كه من مستقل او را از او گرفته و خواهد
گرفت و آرزوي مجنون هم اين است كه عشق در وجود او افزونتر شود. چنين به نظر مي رسد كه 
اين مناجات بيش از آنكه ناشي از من مستقل مجنون باشد از عشقي سرچشمه مي گيرد كه بر وجود
او چيره شده و اين عشق آن وجود دوم است كه سخن مي گويد. در اين مرحله، مجنون تا حدود
زيادي از من مستقل خويش فاصله گرفته و به فنا نزديك شده است. 
اين سير تدريجي تا ماجراي نوفل ادامه مي يابد. 
ماجراي نوفل به بهترين وجه نوسان شخصيتي مجنون بين داشتن هويت مستقل و فنا را نشان 
مي دهد. مجنون نوفل را وادار مي كند كه به قولي كه به او داده عمل كند و با قبيله ليلي 
بجنگد. 
اين بخش از حوادث بيانگر آن است كه من مستقل مجنون فعال است اما در اثناي جنگ، 
مجنون را مي بينيم كه دلش مي خواهد به نوفليان - كه براي او مي جنگند- حمله كند، از
اينكه نوفليان كشته مي شوند شادي مي كند و از كشته شدن سپاهيان قبيله ليلي مي رنجد و
بركشته آنها مي گريد. انگار اين ليلي است كه براي لحظاتي در وجود مجنون جاي گرفته و به 
جاي او احساس مي كند، تصميم مي گيرد و رفتار مي كند. 
ازدواج ليلي با ابن سلام، سير تكامل شخصيت مجنون را كاملتر مي كند، به گونه اي كه 
وقتي پس از اين ماجرا پدر مجنون براي ديدار او به صحرا مي رود، او را غرق درياي فنا
مي يابد چنانكه مثلا پدرش را نمي شناسد. 
همچنين پس از اين، حكايتي در متن داستان مي آيد كه بيانگر فناي بيشتر مجنون است. بر
طبق اين حكايت مجنون لوحي مي يابد كه بر روي آن نام ليلي و مجنون - در كنار هم نوشته شده 
است. مجنون نام ليلي را پاك كرده و نام خود را بر لوح باقي مي گذارد و در پاسخ 
سوال كنندگان، درباره علت اين كارش مي گويد: من ليلي و مجنون را دو موجود نمي بينم 
ليلي جان است و مجنون پوست. من پوست را باقي گذاشته وجان را پاك كردم(همان، 535)اين 
حكايت به صراحت معلوم مي كند كه مجنون به خويش مي رسد كه همان فناست. 
پس از اين هم مكرر دلالتهايي در متن مي آيد كه نشان از آن دارد كه مجنون به مرحله 
فنا رسيده است از آن جمله در نامه اي كه به ليلي مي نويسد اين نكته را بيان مي كند: 
با تو خودي من از ميان رفت 
و اين راه به بي خودي توان رفت 
در ديداري هم كه پس از اين با ليلي دارد باز به فناي خويشتن اشاره مي كند: 
زين پس تو من، من توزين پس 
يك دل به ميان ما دو تن بس 
وان دل دل تو چنين صواب است 
يعني دل من دلي خراب است 
من با توام آنچه مانده برجاي 
كفشي است برون فتاده از پاي 
جاني ست جريده در ميان چست 
وان نيز نه با من است با تست 
(همان 561)
مرگ مجنون بدون وصال به معشوق كاملترين حد سير تكويني و تكامل شخصيت مجنون از سرحد
" من مستقل "تا مرتبه "فناي كامل "است. 
محور چهارم: سير شكل گيري شخصيت مجنون از عشق زميني تا عشق متعال، غرض آن نيست كه 
ليلي و مجنون نظامي را يك اثر كاملا عرفاني قلمداد كنيم، سير عشق در اين منظومه چنان 
است كه مي توان از آن برداشت هاي عرفاني هم كرد. آنچه در اين بخش خواهد آمد مبتني بر
برداشت هاي عرفاني نيست لكن عشق مطرح شده در داستان نوعي سير تكاملي دارد و هرچه پيش 
مي رويم بر پاكيزگي عشق از شائبه هاي مادي و جسماني افزوده مي گردد و اين معني در شخصيت 
مجنون متجلي شده است. 
مكتب، نخستين مكاني است كه در آنجا مجنون، ليلي را مي بيند و دلباخته او مي شود، 
انگيزه اوليه عشق مجنون به ليلي جمال و زيبايي صوري ليلي بوده است. نظر بازي ليلي و
مجنون در مكتب هم مبتني براحساسي دوسويه، اما در عين حال با عنايت به زيبايي صوري بود. 
آغاز داستان شروع يك عشق زميني را- كه البته الزاما ناپاك نيست - نشان مي دهد. در مراحل 
بعدي كه اين عشق بتدريج بر جوانب و اطراف هر دو اثر مي گذارد، تنها مي توانيم بگوييم كه 
تاثير عشق بر طرفين شديدتر شد، اما نشانه اي از تعالي عشق مشاهده نمي گردد: 
از عشق جمال آن دلارام 
نگرفت به هيچ منزل آرام 
(همان، 437)
اولين جايي كه نشانه هايي از تحول در اين عشق زميني مشاهده مي شود آنجاست كه پس از
مدتي جدايي، ليلي و مجنون - دور از چشم اغيار- با يكديگر ملاقات مي كنند. در اينجا حالات 
و رفتار ليلي و مجنون متاثر از عشقي است كه علاوه بر جنبه هاي مادي، برخي خصوصيات ديگر
هم دارد كه فراتر از عشق به جمال و صورت است و حالات مجنون چنان است كه گويا هيچ 
انگيزه اي براي وصال جسماني ندارد بلكه نشانه هايي از فناي معنويات فردي در مجموعه 
حالات و رفتار او مشاهده مي شود. 
پس از ماجراي خواستگاري از ليلي و مخالفت پدر او در يك تك گويي نسبتا طولاني 
نيز نوسان ميل مجنون بين عشق زميني و عشقي برتر از آن محسوس است: 
اي بي خبران ز درد و آهم 
خيزيد و رها كنيد راهم 
من گم شده ام مرا مجوييد
با گم شدگان سخن مگوييد
(همان، 480)
ليلا سبزه علي