حاشيه هنر
* پركارترين فيلمبرداران جشنواره 
محمد آلادپوش فيلمبردار با سابقه سينما كه اين روزها مشغول فيلمبرداري فيلم گاوخوني 
است، امسال با 3 فيلم در جشنواره فيلم فجر حضور دارد و يكي از پركارترين فيلمبرداران 
اين جشنواره است. آلادپوش با فيلم هاي عشق فيلم، صورتي و ديوانه از قفس پريد در جشنواره 
حضور دارد. محمدرضا سكوت نيز كه پس از تجربه موفق فيلم موج مرده و كار با حاتمي كيا به 
يكي از موفق ترين فيلمبرداران سينما تبديل شد، امسال فيلم هاي عروس خوش قدم، جوجه اردك 
من و خاموشي دريا را در جشنواره دارد. علي لقماني فيلمبرداري كه با كار كردن با
كارگردان هاي فيلم خاص و هنري معروف است، امسال با فيلم هاي قطار كودكي(دهقان فداكار)
و نفس عميق يكي از پركارترين هاي جشنواره فيلم فجر است. 
فرهاد صبا نيز جزو فيلمبرداران پركار امسال است. او با فيلم هاي گاهي به آسمان نگاه كن 
و ستاره هاي سربي به جشنواره مي آيد. البته فيلم ستاره هاي سربي را او دو سال پيش 
فيلمبرداري كرده است. علي رضا زرين دست كه تاكنون چندين سيمرغ بلورين از جشنواره فيلم 
فجر دريافت كرده است، با فيلم واكنش پنجم در جشنواره حضور دارد. حسن پويا فيلمبرداري كه 
سال گذشته با ارتفاع پست به سينما آمد، فيلم فرش باد را در بيست و يكمين جشنواره دارد. 
* تيزرهاي جشنواره فيلم آماده مي شود



تيزرهاي بيست و يكمين دوره جشنواره فيلم فجر را هيلاج فيلم مي سازد. هيلاج فيلم به 
مديريت امير شهاب _ رضويان كه امسال هر دو فيلم او توسط هيات انتخاب در بخش مسابقه رد
شد- مسئوليت ساخت اين چهار تيزر را به عهده دارد. اين تيزرها شامل افتتاحيه و بزرگداشت 
حميده خيرآبادي، داريوش مهرجويي و مهرداد فخيمي است كه مجيد برزگر آن را كارگرداني 
مي كند. اما نكته قابل توجه عدم سفارش تيزر براي منوچهر طياب مستند ساز با سابقه است كه 
در اخبار ارسالي از سوي فارابي جزء افرادي بوده كه قرار است امسال در بخش بزرگداشت ها
از او تجليل شود. 
* صدر عاملي و مستند شوراها



رسول صدر عاملي يك مستند درباره انتخابات شوراها مي سازد. با نزديك شدن به انتخابات 
شوراها قرار است رسول صدرعاملي كارگردان فيلم من ترانه 15 سال دارم يك مستند 30
دقيقه اي درباره نحوه آماده سازي و برگزاري انتخابات شوراها در تهران و شهرستان ها
مي سازد. صدرعاملي كه يكي از كارگردانان تواناي سينماي اخير ايران است پيش از اين نيز
در چند مستند كوتاه موفق كار كرده بود چندي پيش نيز او به همراه علي مصفا، ليلا حاتمي و
نيكي كريمي براي داوري جشنواره فيلم دبي به اين كشور سفر كرده بودند. 
* راي مخفي در سينماهاي ژاپن 



فيلم ايراني راي مخفي به كارگرداني بابك پيامي به مناسبت روز بلوغ در ژاپن براي جوانان 
20 ساله در توكيو به نمايش درآمد فيلم راي مخفي كه با نام يك نامه عاشقانه در ژاپن بر
روي پرده سينما رفت پيشتر در جشنواره ونيز و جشنواره هاي بين المللي فيلمكس توكيو و
لندن در سال 2001 و در جشنواره بين المللي روتردام در سال 2002 شركت داشت و جوايزي 
دريافت كرد. فيلم راي مخفي كه ايتاليايي ها نيز در ساخت آن مشاركت داشته اند داستان يك 
خانم مسئول صندوق انتخابات است كه در جزيره كيش اقدام به گردآوري راي مردم مي كند. 
هفته نامه شوكان كين يويي به نقل از ماسا آكي كينوشيتا مفسر فيلم هاي سينمايي نوشت كه 
فيلم راي مخفي مطرح كننده اساس نظام مردم سالاري است. كينوشيتا گفت: اين فيلم ياد
مي دهد كه شناخت نامزدي كه در انتخابات راي خود را براي او به صندوق مي اندازيم، بسيار
مهم است. 
* بازيگران پركار جشنواره فجر
در بيست و يكمين جشنواره فيلم فجر بيشتر بازيگران مطرح سينماي ايران با يك و گاهي چند
فيلم حضور دارند. 
محمدرضا شريفي نيا با 3 فيلم دنيا، عروس خوش قدم و واكنش پنجم يكي از پركارترين مردان 
بازيگر سينماي ايران است. لقب پر كارترين بازيگران زن جشنواره فيلم فجر مانند چند سال 
اخير به هديه تهراني و نيكي كريمي تعلق دارد كه هر كدام با 3 فيلم در جشنواره شركت 
مي كنند. نيكي كريمي با فيلم هاي ديوانه از قفس پريد، واكنش پنجم و بر باد رفته و هديه 
تهراني نيز با فيلم هاي آبادان، دنيا و زمانه، امسال در جشنواره حضور دارد. البته امسال 
گل شيفته فراهاني نيز به جمع پر كارها پيوسته است و فيلم هاي بوتيك، جايي ديگر و زمانه 
با بازي او در جشنواره به نمايش در مي آيد تعداد بازيگراني كه با 2 فيلم در بيست و
يكمين جشنواره فيلم فجر حضور دارند در خور توجه است: كتايون رياحي با فيلم هاي اين زن 
حرف نمي زند و جايي ديگر. پارسا پيروزفر با فيلم هاي وقت چيدن گردوها و عروس خوش قدم. 
امين حيايي با فيلم هاي عروس خوش قدم و زير آواز باران. هانيه توسلي با فيلم هاي شبهاي 
روشن و گاهي به آسمان نگاه كن. رضا كيانيان با فيلم هاي فرش باد و گاهي به آسمان نگاه 
كن(هر دو فيلم ساخته كمال تبريزي). ماهايا پطروسيان با فيلم هاي عروس خوش قدم و ملاقات 
با طوطي. محمد رضا گلزار با فيلم هاي بوتيك و زمانه. ميترا حجار با فيلم هاي صورتي و
فراري.