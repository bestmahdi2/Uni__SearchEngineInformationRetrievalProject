دمكراتهاي آمريكا:
مبارزه با تروريسم قرباني جنگ عراق شده است
دمكراتهاي آمريكا معتقدند جنگ عراق، مبارزه با تروريسم را به بيراهه كشانده است.
به گزارش واحد مركزي خبر به نقل از روزنامه  واشنگتن  تايمز دمكرات  هاي  مجلس  سناي  آمريكا با انتقاد از عملكرد دولت  بوش  گفتند بوش  مبارزه  با تروريسم  را قرباني  جنگ  عراق  كرده  است.  باب  گراهام  نامزد دمكرات  انتخابات  رياست  جمهوري  آمريكا همچنين  جنگ  عراق  را عاملي  دانست  كه  به  شكل  گيري  حملات  اخير در عربستان  كمك  كرده  است.  گراهام  گفته  است  اگر بوش  ساختارهاي  زيربنايي  شبكه  القاعده  را هدف  قرار مي داد ما شاهد چنين  حملاتي  در عربستان  نبوديم.  
وي  مي افزايد زماني  كه  جنگ  در افغانستان  آغاز شد تا فوريه  يا مارس 2002 همه  چيز به  خوبي   پيش  مي رفت  اما زماني  كه  ما توجه  خود را به  عراق  معطوف  ساختيم  القاعده  بار ديگر قوت  گرفت.
 سناتور راسل  يكي  ديگر از نمايندگان  دمكرات  كنگره  آمريكا نيز خطاب به  دولت  بوش  گفته  است  نبايد جنگ  با  تروريسم  را كه  از اولويت هاي  جامعه  آمريكاست  با مسئله  عراق  پيوند زد. سناتور راسل  همچنين  پنهان  كاري  هاي  دولت  بوش  را عامل  تضعيف  كنگره  در امر نظارت  بر امور دانسته  و گفته  است  فقدان  شفافيت  و عدم  اطلاع رساني  دولت  خطرات  زيادي  در بر دارد كه  از آن جمله  تهديدشدن  كل  جامعه  آمريكاست.