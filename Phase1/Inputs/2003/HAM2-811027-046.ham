مخالفت روسيه با ميانجيگري براي حل 
بحران كره شمالي
وزارت امور خارجه روسيه امروز پنج شنبه اعلام كرد كه اين كشور قصد ندارد نقش يك ميانجي 
براي حل بحران كره شمالي را ايفا كند. 
الكساندر لوسيوكف معاون وزير امور خارجه روسيه در سفر به پيونگ يانگ گفته، مسكو معتقد
است كه مسئله كره شمالي بايد با انجام گفت وگوهاي سازنده دوجانبه و چندجانبه و در نظر
گرفتن مواضع تمامي طرف هاي درگير حل وفصل شود. بنابه اين گزارش مسكو قصد دارد تنها به 
تلاش هاي ديپلماتيك خود براي هموار ساختن انجام چنين گفت وگوهايي از جمله بين كره شمالي 
و آمريكا ادامه دهد. لوسيوكف قرار است عازم پيونگ يانگ شود كه در مسير خود در پكن نيز
توقف خواهد كرد. وي در پيونگ يانگ تنها وضعيت در شبه جزيره كره و راه هاي عادي سازي آن 
را به مقام هاي كره شمالي مورد بررسي قرار خواهد داد. 
در حالي كه محمد البرادعي رئيس سازمان بين المللي انرژي اتمي روز چهارشنبه در پايان 
ديدارش با وزير امور خارجه روسيه گفت، مسكو مي تواند به ميانجي اصلي در حل بحران كره 
تبديل شود. 
ساعات شرعي 
اذان ظهر: ساعت 12و14
اذان مغرب: ساعت 17 و 36 دقيقه 
اذان صبح فردا: ساعت 5 و36
طلوع آفتاب فردا: ساعت 7 و 13 دقيقه