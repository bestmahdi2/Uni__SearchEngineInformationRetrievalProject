مدير مسئول ايران به دادگاه كاركنان دولت احضار شد
ايرنا:عبدالرسول  وصال  مديرمسئول  روزنامه  ايران ، در پي  شكايت  سعيد عسگر براي  اداي  توضيحات  به  دادسراي  كاركنان  دولت  احضار شد.
به  گزارش  خبرنگار ايرنا، سعيد عسگر سوم آبان  ماه  سال جاري  شكايتي  را كه  عليه  مدير مسئول  ايران  در زندان  تنظيم  كرده  بود، جهت  رسيدگي  به  دادسراي  كاركنان  دولت  ارسال  كرد.
اين  شكايت  پس  از آن تنظيم  شد كه  روزنامه  ايران  روز دوشنبه  بيست  وهشتم  مهرماه  در ستون  ديگه  چه  خبر خود مطلبي  تحت  عنوان  استقبال  عسگر از عبادي  به  چاپ  رساند كه  در آن نوشته  شده  بود: عسگر به  اتفاق  تعدادي  در فرودگاه  مهرآباد حضور داشته  است .
عسگر در شكايت  خود اين  خبر را كذب  و خلاف  واقع  خوانده  و گفته  است  كه  من  در آن زمان  در زندان  بودم .
برپايه  اين  گزارش ، به  دستور قاضي  حسينيان  بازپرس  شعبه  ششم  دادسراي  كاركنان  دولت ، سعيد عسگر در بازپرسي  حضور يافت  و درباره  شكايت  خود به  پرسشهاي  بازپرس  پرونده  پاسخ  داد.