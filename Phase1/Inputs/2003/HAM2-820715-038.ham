استفاده از تراشه جهت رديابي كتاب ها
كتابخانه  عمومي سانفراسيسكو قصد دارد تا با قرار دادن تراشه در درون كتابهايش آنها را رديابي كند.
مسئولان اين كتابخانه هفته گذشته تأييد نمودند كه قصد دارند تراشه هاي كوچك شناسايي از طريق فركانس هاي راديويي(rfid)را درون دو ميليون كتاب، سي دي و امكانات سمعي بصري اين كتابخانه كه اعضاء قادر به امانت گرفتن آنها هستند،  نصب كنند.
راه اندازي اين سيستم نيازمند سرمايه گذاري بوده و تا سال 2005 به طول خواهد انجاميد.
ريزتراشه جاسازي شده امواج الكترو مغناطيس به خارج ارسال مي كند و يك دستگاه گيرنده اين امواج را به فرم ديجيتال در آورده و اطلاعات لازم را از آن استخراج مي كند. از جمله مزاياي اين سيستم پيدا كردن كتاب در قفسه ها و سرعت بخشيدن به امور كتابخانه است.
برخي از اشخاص و مؤسسات حقوقي ردگيري كتابها را مخالف اصل احترام به حريم خصوصي افراد مي  دانند در حالي كه حاميان اين طرح هدف از آن را جلوگيري از گم شدن كتاب و يا متعلقات ديگر كتابخانه دانسته و رديابي اشخاص را هدف اين پروژه نمي دانند.
احتمال مي رود اين سيستم جايگزين سيستم باركد شود. كتابخانه هاي ديگري نيز اين شيوه را به اجرا در خواهند آورد و به احتمال زياد به زودي اولين سيستم rfid به بهره برداري خواهد رسيد.