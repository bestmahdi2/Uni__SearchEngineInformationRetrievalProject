دبير ستاره
مسوولان جشنواره فيلم هاي كوتاه باران، در يك حركت حرفه اي و حساب شده، نيكي كريمي را به عنوان دبير جشنواره انتخاب كرده اند.
كريمي البته فقط يك بازيگر نيست، مترجم هم هست و تابه حال يكي دو فيلم كوتاه هم ساخته، اما بعيد است كه به اين دلايل به عنوان دبير اين جشنواره انتخاب شده باشد.
گردانندگان جشنواره فهميده اند كه بعد از قابليت هاي كريمي، در رسانه هاي چهره گراي امروز ايران، وجود چنين فردي در كنار جشنواره باعث جلب توجه مطبوعات و عموم به اين جشنواره خواهد شد. طليعه چنين اقدامي هم از همين حالا مشخص است. خبر انتخاب نيكي كريمي، به تيتر يك صفحه هنري بسياري از مطبوعات تبديل شده است.