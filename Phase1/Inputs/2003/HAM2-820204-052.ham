برزيل همچنان در صدر جدول تازه ترين رده بندي برترين تيم هاي فوتبال جهان
فدراسيون بين المللي فوتبال(فيفا)روز چهارشنبه تازه ترين جدول رده بندي برترين تيم هاي فوتبال جهان را اعلام كرد و برزيل همچون ماه هاي گذشته در صدر اين جدول قرار دارد.
در جدول جديد انگليس با دو پله صعود به مكان هفتم در بين 10 تيم برتر جهان دست يافته و تيم هاي آلمان و هلند نيز با يك پله صعود در رده هاي چهارم و پنجم ايستاده اند.
تيم كاستاريكا نيز با سه پله صعود به مكان هجدهم دست يافته تا براي نخستين بار در بين 20 تيم برتر جهان جاي بگيرد.
اسامي تيم هاي اول تا دهم در تازه ترين جدول برترين تيم هاي فوتبال جهان به شرح زير است.
1- برزيل با 849 امتياز، 2- اسپانيا با 785 امتياز، 3- فرانسه با 782 امتياز، 4- آلمان با 755 امتياز، 5- هلند با 752 امتياز، 6- آرژانتين با 750 امتياز، 7- انگليس با 742 امتياز، 8- تركيه با 726 امتياز، 9- مكزيك با 724 امتياز، 10- آمريكا با 719 امتياز.
لازم به يادآوري است كه كوبا با 18 پله صعود در ماه گذشته به رده 55 دست يافته و در ميان 204 فدراسيون عضو فيفا بالاترين درجه صعود را به خود اختصاص داده است.
تيم كره جنوبي هم كه در جدول جديد بالاترين امتياز تيم هاي آسيايي را به خود اختصاص داده با دو پله سقوط نسبت به ماه گذشته در رده 21 جاي گرفته است.