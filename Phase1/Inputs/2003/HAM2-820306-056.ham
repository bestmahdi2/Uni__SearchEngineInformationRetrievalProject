در نشست مجريان طرح تكريم ارباب رجوع در وزارت ارشاد ابراز شد:
حقوق ارباب رجوع بايد شفاف شود
گروه علمي فرهنگي: معيارهاي ارزيابي طرح تكريم در هر سازماني بايد شفاف شود تا ارباب رجوع به صورت جامع و شفاف حقوق خود را بشناسد.
به گزارش روابط عمومي وزارت فرهنگ و ارشاد اسلامي، ابوالقاسم ايرجي معاون طرح وبرنامه ريزي وتحول اداري درنشست مسئولان اجراي طرح تكريم ارباب رجوع در وزارت فرهنگ وارشاد اسلامي  با بيان مطلب فوق افزود: ضابطه مندكردن و استانداردكردن اصول طرح تكريم مهمترين بحث در ارتقاي محتواي فرهنگ سازي اين طرح است تا به دنبال آن ارائه كنندگان خدمات در سازمان ها و خدمات گيرندگان، وظايف و حقوق خود را بهتر بشناسند.
ايرجي با اشاره به تصويب نامه طرح تكريم مردم و جلب رضايت ارباب رجوع در نظام اداري از سوي شوراي عالي اداري، و اجراي آن در تمام وزارتخانه، سازمان ها و شركتهاي دولتي گفت: اجراي اين طرح در سال گذشته در وزارت فرهنگ و ارشاد اسلامي آغاز شد و دستورالعمل اجرايي آن آماده و با ايجاد شش كميته پي گيري مي شود.
وي افزود: ستاد اجراي طرح تكريم، دبيرخانه ستاد، كميته اطلاع رساني، مستندسازي، آموزش و نيروي انساني و كميته بازرسي و نظارت، از كميته هاي فعال در اجراي اين طرح هستند.
معاون طرح و برنامه ريزي و تحول اداري با اشاره به اينكه مرحله اول اين طرح به اتمام رسيده است گفت: راه اندازي تلفن گويا، ايجاد سايت اينترنتي، راه اندازي پيام گير واحد ارتباطات مردمي، نصب تابلوهاي راهنما، تهيه كتابچه راهنماي مراجعين و اطلاع رساني در زمينه معرفي متصديان امور و.... از جمله برنامه هاي طرح تكريم است كه در كميته اطلاع رساني، با همت مديركل حوزه وزارتي و روابط عمومي پايان يافته است.
ايرجي كميته مستندسازي را از ديگر كميته هاي فعال اين طرح معرفي كرد و گفت: اين كميته به منظور اصلاح روشهاي انجام كار و بررسي كارشناسي مراحل انجام كار با كسب نظر متصديان ارائه خدمات و نظرات ارباب رجوع فعاليت مي كند.