ماده اي موسوم به كوارك
يك گروه از محققان عقيده دارند دليل وقوع دو زلزله در سال 1993 ميلادي در دو نقطه از كره زمين، احتمالا برخورد يك شكل ناشناخته از ماده با كره زمين و عبور آن از درون زمين بوده است.
اين شكل ناشناخته از ماده كه كوارك نام دارد بسيار فشرده است و تكه اي از اين ماده در ابعاد سلول انسان، در حدود يك هزار كيلوگرم وزن دارد.
دانشمندان عقيده دارند كه ماده موسوم به كوارك پس از انفجار بزرگ(big bang)در جهان پديد آمده است. دو نوع از مواد موسوم به كوارك كه كوارك هاي سبك و سنگين نام دارند در واقع سازنده ذرات پروتون و نوترون هستند. وليكن احتمالا نوع سوم و ناشناخته اي از كوارك وجود دارد كه موجب به وجود آمدن مواد بسيار فشرده و پايدار مي شود.
به گفته دانشمندان شواهدي وجود دارد كه احتمال وجود نوع سوم و ناشناخته ماده كوارك در جهان را تاييد مي كند. به عنوان مثال در سال جاري دو گروه از پژوهشگران اعلام كردند كه موفق به شناسايي ستاره هايي شده اند كه از مواد بسيار فشرده تشكيل شده اند.
در سال،1984 شلدون كلاشو فيزيكدان دانشگاه هاروارد و برنده جايزه نوبل فيزيك پيشنهاد كرد كه دانشمندان با دستگاه هاي لرزه نگار، برخورد احتمالي ذرات اين نوع ماده ناشناخته با زمين را جست وجو كنند. به گفته اين محقق،، اين ذرات ريز و سنگين و ناشناخته با سرعتي بسيار زياد با زمين برخورد مي كنند و از ميان زمين مي گذرند و در مسير حركت خود درون زمين، انرژي بسيار زيادي را آزاد مي كنند.
در سال،1993 سه محقق از دانشگاه ساوترن متوديست در آمريكا، براي شناسايي آثار برخورد اين ذرات ناشناخته با كره زمين بيش از يك ميليون مورد لرزش مشكوك زمين را كه توسط سازمان تحقيقات زمين شناسي آمريكا در سال هاي 1990 تا 1993 ثبت شده بود، مورد مطالعه قرار دادند.
نتايج اين مطالعه نشان داد كه در روز بيست و دوم ماه اكتبر سال،1993 ذره اي ناشناخته در ناحيه اي از قطب جنوب با زمين برخورد كرده و 63/0 ثانيه بعد، در ناحيه اي از جنوب هند از كره زمين خارج شده است.
همچنين در روز بيست و چهارم نوامبر سال 1993 نيز يك ماده ناشناخته از جنوب استراليا وارد زمين شده و 15/0 ثانيه بعد از نقطه اي در نزديكي قطب جنوب خارج شده است. به گفته دانشمندان با وجود آنكه نمي توان ثابت كرد اين وقايع مربوط به برخورد ماده ناشناخته موسوم به كوارك با كره زمين بوده است وليكن توجيه ديگري نيز براي آنها وجود ندارد.
bbc