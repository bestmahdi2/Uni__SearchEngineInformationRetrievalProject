خروس خوان فرانسوي هايبري
گروه ورزشي: اوضاع در هايبري روبه راه نيست، اين تيم هنوز در شوك باخت 3 بر صفر از «اينتر» است و بازي با «منچستر» نيز هميشه حرف و حديثهاي خودش را دارد. «پاتريك ويرا» در فصل تابستان و در ابتداي نقل و انتقالات نه به «منچستر يونايتد» رفت و نه به «رئال مادريد» اين خاك «آرسنال»،  همه را زمين گير كرده است.
از زبان ويرا هافبك فرانسوي تيم آرسنال بايد شنيد كه در آرسنال چه مي گذرد.
*«پت» اوضاع چطور است؟ قبل از شروع ليگ بدون هيچ حاشيه اي قراردادت را تمديد كردي....
- از قبل هم تصميم گرفته بودم كه در آرسنال، بمانم در اين تيم همه گونه امكانات براي من مهياست و مهمتر از همه اينكه آنها مي خواهند امسال به موفقيتها و جامهاي بيشتري برسند، و من باز هم بدنبال اثبات شايستگي هايم هستم.
*اما فكر نمي كني اگر «آرسنال» را ترك مي كردي،  اين تيم نيز به آخر خط مي رسيد؟
- آرسنال به آخر خط برسد؟ نه، به هيچ وجه، در اين تيم بازيكنان زيادي آمده اند و رفتند و تيم بزرگي نظير آرسنال به يك فرد يا بازيكن وابسته نيست، اين قانون فوتبال حرفه اي است و تنها در باشگاه  ما صدق نمي كند.
*آيا فكر نمي كني در باشگاهي ديگر، راحت تر كار كني و از اين آزادتر باشي؟
- من دقيقا 7 سال است كه در لندن هستم، مدت كمي نيست و در طي اين سالها باجو باشگاه، رختكن و مسئولان تيم به كلي آشنا هستم،  مهمتر از همه با هواداران و طرفداران هيچ مشكلي ندارم و روابط دوستانه ام هميشه مشكلات مرا حل كرده است.
*اين فصل شما بازيكن بزرگي به خدمت نگرفتيد، و به نظر مي آيد «آرسنال» از سال گذشته ضعيفتر شده باشد؟
- من فكر مي كنم، اگر باشگاه به نيروي جديدتري نياز داشته باشد مسلما مسئولان تيم اين كار را خواهند كرد،  بازيكنان تيم ما مجموعه و يا بهتر است بگويم كلكسيوني از بهترينها هستند، آنها از لحاظ تاكتيكي و تكنيكي هيچ ضعفي ندارند و خب، ما  نبايد دست به تعويض در تيم مي زديم.
*يعني اين تيم براي تقويت در خطوط3 گانه، حتي در فصل آينده نياز به بازيكن ندارد؟
_ تا فصل آينده زمان زيادي در پيش داريم، اما خيلي از بچه ها بدليل اينكه امسال تنها يك بازيكن و آن هم «ينس لمان» خريداري شد بسيار نااميد بودند، خوب به هر صورت شرايط «رئال مادريد» و جو اين تيم با ساير باشگاهها قابل مقايسه نيست.
*اما فصل پيش چرا «آرسنال» قهرماني را واگذار كرد، چرا اوضاع اينگونه شد؟
- در 4 ماه اوليه فصل اوضاع خوب بود و همه چيز بدرستي پيش مي رفت اما كم كم و با توجه به فشار بازيها، توان جسماني بچه ها كمي تحليل رفت، خوب اين طبيعي بود، تعداد بازيها در ليگ برتر، جام قهرمانان و جام حذفي و به هر صورت پيروز بودن در همه اين ديدارها كار فوق العاده سختي است.
*مي دانم، كه سئوالم كمي كهنه است، اما آيا قهرمان نشدن در ليگ به تو صدمه اي نزد؟
- اين حادثه، به من، تمام بازيكنان و مدير و مربي باشگاه صدمه بزرگي زد، ما قهرمان جام حذفي شده بوديم و هيچ كس به اين تك جام، قانع نبود، همه آرزوهاي بزرگتري داشتند، اين عادت آرسناليهاست، آنها زياده خواه هستند.
*آيا فكر مي كني آرسنال اين فصل قهرمان جام باشگاههاي اروپا بشود؟
_براي قهرماني در اروپا، ما نياز به اين داريم كه اول خودمان را باور كنيم. امسال نيز اكثر تيمها از قدرت يكساني برخوردارند و پيش بيني رقابتها كار دشواري است.
*نظرت در مورد «چلسي» چيست؟ اين تيم فوق العاده بازي مي كند، خريدهاي فوق العاده اي هم داشته است؟
_امسال چلسي خريدهاي عالي كرد، البته همكاري و كار گروهي نيز نبايد فراموش شود. اين تيم داراي هماهنگي خاصي است،  ستارگان خوبي هم در كنار هم قرار گرفته اند و خوب اين فاكتور سبب موفقيت كل گروه شده است.
*اما مثل هميشه «منچستر يونايتد» بزرگترين رقيب شماست، فصل را چگونه پيش بيني مي كني؟
_خيلي ها مي گفتند اين تيم با فروش «ورون» و «بكهام» ضعيف خواهد شد، اما من به اين قضيه اعتقادي ندارم و نداشتم. «الكس فرگوسن» مهره هاي جواني را جايگزين اين دو كرده است كه در آينده مطمئنا مبدل به ستارگان بزرگي خواهند شد.
* و اما در مورد نظم در «آرسنال» بگو. آيا اوضاع در حد و اندازه هاي «منچستر» است؟ شما هم خروس خوان يا دم صبح بر سر تمرين مي رويد يا ديسيپلين كمتري در تيمتان وجود دارد؟
_مسلما بايد براي موفق بودن، نظم داشت. در تيممان انضباط حرف اول را مي زند. خوب بايد اول صبح و خروس خوان بر سر تمرينات بود. «ونگر» با كسي شوخي ندارد.
*تساوي در مقابل منچستر در اولدترافورد راضي كننده بود؟
- از نتيجه راضي هستيم. مساوي در مقابل منچستر براي ما يك هدف بود. ونگر همين را مي خواست.
*در بازي با اينترميلان...
- اوه... من هم باور نمي كنم. قبول كنيد يك اتفاق بود. فراموش كنيد. ما آنرا جبران مي كنيم. يادتان باشد آرسنال تيم بزرگي است.