جهانشهر
دورنماي اقتصادي جهان
اقتصاد جهاني  در شرايط فعلي  در حال  خارج  شدن  از يك  ركود بسيار عميق است .
به  گزارش  خبرنگار اعزامي  ايرنا، مدير و مشاور اقتصادي  بخش  تحقيقات  صندوق  بين المللي  پول   ديروز در يك  همايش  مطبوعاتي  با عنوان  «دورنماي  اقتصادي  جهان » در دبي ، افزود: براي  اولين  بار در يك  دوره  طولاني نسبت  به  بازگشت  به  يك  رشد عادي  و بهتر اقتصاد جهاني  خوش  بين  هستيم .
« كنت  روگوف » افزود: رشد اقتصادي  متوازني  در آمريكا وآسيا در حال  ظهور نخواهد بود و سؤال  اكنون  اين  است  كه  اين  بازگشت  تا چه زماني  مي تواند پايدار باشد، باوجود آنكه  اروپا هنوز درگير مشكلات  است .
وي  گفت : وضعيت  ژاپن  گرچه  به  وضوح  درحال  بهبود است ، اما همچنان  مبهم  است .
با نگاه  به  نيمه  دوم  سال  2004 و بعد از آن  هنوز مخاطرات  زيادي  وجود دارد.
وي  با اشاره  به  الگوي  آشفته  نامتوازن  حساب  جاري  جهاني  كه  احتمالاً قبل  از آنكه  بهتر شود، بدتر خواهد شد،گفت : آمريكا همچنان  سهم  بزرگي  از پس  اندازهاي  خالص  جهاني  را جذب  مي كند و اقتصادهاي  آسيايي  بيشتر آن  را فراهم  مي كنند.
وي  افزود: ارقام  توليد ناخالص  داخلي  ژاپن  به  تازگي  قابل  توجه  بوده  است  و صندوق  بين المللي  پول  پيش  بيني  رشد اقتصادي  اين  كشور براي  سال هاي 2003 و 2004 را به  ترتيب  به  دو درصد و 4/ 1 درصد افزايش  داده  است .
به  گفته  وي ، تجارت  ژاپن  با كشورهاي  آسيايي  در حال  ظهور به  رشد كوتاه مدت  و سرمايه گذاري  اين  كشوركمك  كرده  است . اما مشكلاتي  از قبيل  ترازهاي حساب  بانكي  و شركتي  و افزايش  بدهي  دولت  موانع  بزرگي  در راه  رشد اقتصادي قوي و پايدار است .
وي  درباره  رشد اقتصادي  اروپا گفت : اخبار مثبتي  به  تازگي  از اين منطقه  دريافت  شده  است . توليد ناخالص  ملي  آلمان ، ايتاليا و هلند در نيمه  اول  امسال  و فرانسه  در سه  ماهه  دوم  امسال  در ركود بود و توليد ناخالص  داخلي  منطقه  يورو به  طوركلي  اين  وضعيت  را داشت . كاهش  اعتماد مصرف كننده  و ترازهاي  شكننده  حساب  شركتي  در راس  مشكلات  هستند.
به  گفته  وي ، چنانچه  پيش  بيني هاي  صندوق  بين المللي  پول  درست  باشد، وضعيت  به تدريج  در حال  بهبود است  و رشد منطقه  يورو از 5/0 درصد در سال  2003به  9/1 درصد در سال  2004 افزايش  خواهد يافت .
روگوف  افزود: رشد اقتصادي  قوي  چين  و هند حاكي  از تغييرات  ناگزير درآسيا است . رشد اقتصادي  چين  براي  سال هاي  2003 و 2004 5،/ 7 درصد پيش بيني  مي شود و به  آساني  بهتر نيز خواهد شد.
به  گفته  وي ، اقتصاد هند به  ميزان  6/ 5 درصد در سال 2003 و9/ 5 درصد براي  سال 2004 به  شدت  در حال  رشد است .
وي  بهبود اقتصادي  آمريكاي  لاتين  را با افزايش  صادرات  محقق  دانست درحاليكه  تقاضاي  داخلي  همچنان  ضعيف  باقي  مي ماند.
روگوف  گفت : صندوق  بين المللي  پول  رشد اقتصادي  منطقه  خاورميانه  وشمال  آفريقا را براي  سال هاي  2003 و 2004 به  ترتيب  2/ 5 و 5/ 4درصد پيش بيني  مي كند.
وي  با اشاره  به  اينكه  پيش  بيني  قيمت هاي  نفت  خام  دشوار است ، قيمت  هر بشكه  نفت  خام  براي  سال  2004 را 25 دلار برآورد كرد.
اجلاس  مشترك  صندوق  بين المللي  پول  و بانك  جهاني  رسماً در تاريخ هاي  23تا 24 سپتامبر جاري (اول  و دوم  مهرماه  آينده )در دبي  برگزار مي شود.