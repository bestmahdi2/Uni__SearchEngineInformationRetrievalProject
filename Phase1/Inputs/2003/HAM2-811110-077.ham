جايگاه سخنراني تاريخي حضرت امام(ره)
گلباران مي شود
گروه شهري: مديرعامل سازمان بهشت زهرا(س)در يك نشست خبري گفت: طي مراسمي همزمان با
دوازدهم بهمن ماه جايگاه سخنراني تاريخي امام خميني(ره)در بهشت زهرا(س)جنب قطعه 17
گلباران مي شود. 
محمود رضائيان افزود: در اولين روز از دهه مبارك فجر به همراه خيل عظيم دوستداران 
انقلاب اسلامي و خانواده هاي معظم شهدا طي مراسمي "جايگاه تاريخي جلوس حضرت امام(ره)در
بهمن ماه 57" را گلباران خواهد كرد. رئيس ستاد دهه فجر سازمان بهشت زهرا(س)برگزاري يك 
دوره مسابقه عكاسي از حضور مردم در يوم الله 12 بهمن 81 در بهشت زهرا(س)و حرم مطهر
امام(ره)را از ديگر برنامه هاي اين ستاد اعلام كرد و افزود: در مراسم 17 بهمن امسال 
گراميداشت ياد و خاطره 30 هزار شهيد مدفون در گلزار بهشت زهرا(س)،(ميهماني لاله ها)
تعداد ده هزار شاخه گل و گلدان به خانواده هاي شهدا تقديم، تعداد 23000 تراكت پارچه اي 
بر روي ويترين شهدا نصب، و همچنين مزار شهدا در اين روز غبارروبي و عطرافشاني خواهد شد.