به مناسبت ميلاد مسعود حضرت مهدي(عج)
ايران در جشن انتظار
ايران در برگزاري جشن بزرگ انتظار غرق در نور و شادي شد.
به گزارش خبرنگاران ما از سراسر ايران، مردم با آذين بندي كوچه و خيابان، ميلاد حضرت مهدي(عج)را جشن گرفته اند و برنامه هاي گوناگون را براي برگزاري جشن ولادت عشق تدارك ديده اند.  جشن  بزرگ  ميلاد حضرت  مهدي (عج )با همت  فرهنگسراي  قرآن  روز شنبه  در اين  فرهنگسرا برگزار مي شود.
اين  برنامه  با عنوان  «محفل  انس  با قرآن» به  صورت  زنده  با همكاري  راديو قرآن  پخش  خواهد شد.
همچنين  واحد فرهنگي  فرهنگسراي  سالمند با هدف  ايجاد روحيه  نشاط و شادابي  معنوي ، مراسم  جشن  «ولادت  عشق» را روز شنبه  بعد از نماز مغرب  و عشا در مسجد باب الحوائج  منطقه  13 برگزار مي كند.
فرهنگسراي  كار نيز به  مناسبت  ايام  شعبانيه  در نظر دارد سلسله  بحث هايي  را با عنوان  «بهترين  كار» برگزار كند. به  گزارش  روابط عمومي  اين  فرهنگسرا، شركت كنندگان  مي توانند بهترين  و مهمترين  كاري  كه  در اين  ايام  انجام  داده  و يا قصد انجام  آن  را داشته اند، به  اين  فرهنگسرا ارسال  كنند.
جشن  بزرگ  «انتظار» نيز به  همين  مناسبت  روز شنبه  در فرهنگسراي  علوم  برگزار مي شود. علاقه مندان  براي  شركت  در اين  برنامه  مي توانند از ساعت  16 به  اين  فرهنگسرا مراجعه  كنند.