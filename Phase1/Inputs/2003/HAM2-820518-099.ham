سايه روشن دانش
لختگي خون در پاهاي سالم و جوان



در پاهاي كساني كه به دلايلي چون بيماري، عمل جراحي يا آ سيب ديدگي مدت طولاني بستري هستند، خطر تشكيل لخته خون زياد است.
اين بيماري ترومبوز عميق وريدي(deep vein thrombois)نام دارد و چنانچه لخته خون آزاد و وارد ششها شود، مي تواند كشنده باشد. اين بيماري سالانه 000 200 نفر را به كام مرگ مي كشاند و مرگ و مير ناشي از آن، حتي از ايدز و سرطان سينه هم بيشتر است. خوشبختانه اين بيماري در بسياري از موارد، قابل پيشگيري است. در صورتي كه خود يا يكي از عزيزانتان براي مدت زيادي بستري هستيد، با دكتر معالج خود درباره نحوه پيشگيري از اين بيماري مشورت كنيد.



خواب، عاملي ديگر براي بيماري
كم خوابي، سلامتي انسان را به خطر مي اندازد، ولي آيا پرخوابي نيز اين گونه است؟
تحقيقي كه اخيراً در دانشگاه هاروارد صورت گرفته، نشان مي دهد خطر ابتلا به بيماري قلبي در زناني كه شبانه 5 ساعت يا كمتر مي خوابند و عده اي كه مدت زمان خوابشان 9 ساعت است، به ترتيب 45 و 38 درصد بيشتر از افرادي است كه 8 ساعت خواب دارند. از مدت زمان خوابتان نكاهيد، زيرا محققان هنوز نمي دانند كه آيا 9 ساعت خواب گروه دوم دائم و پيوسته بوده يا در اثر اختلال دچار وقفه بوده است. به هر حال اگر نگران عادات خوابتان هستيد، به دكتر معالجتان مراجعه كنيد.



منابع پنهان ويتامين آ
انجام تحقيقي در سال گذشته نشان داد كه احتمال شكستگي استخوان ران در زناني كه از ويتامين آ به وفور استفاده مي كنند، بسيار زياد است. البته احتمال اين خطر در مردان نيز وجود دارد. محققان كشور سوئد در تحقيقي سي ساله، نمونه خون 2047 مرد را مورد آزمايش قرار دادند و دريافتند خطر شكستگي استخوان در مرداني كه ميزان ويتامين آ موجود در خونشان بالاست 6 برابر عده  اي است كه ميزان متعادلي از اين ويتامين در خونشان وجود دارد. همچنين شكستگي استخوان ران در گروه اول 5/2 برابر شايع تر است. اين محققان بهره روزانه از اين ويتامين را 3000 واحد براي مردان و 2330 واحد براي زنان توصيه مي كنند. اما از آنجا كه بسياري از مواد غذايي از جمله شير، انواع شيريني ها و حبوبات و غلات سرشار از اين ماده مغذي هستند، ممكن است ناخواسته مقادير بيشتري از اين ويتامين مصرف شود. استفاده از يك قرص مولتي  ويتامين به همراه صبحانه حاوي حبوبات، فرد را در سر حد مجاز مصرف اين ويتامين قرار مي دهد.
محققان استفاده از غذاهاي غني شده را توصيه نمي كنند. فقط مقادير مذكور مورد توجه قرار گيرد.
ريدرز دايجست، آوريل 2003
ترجمه: زهره اسماعيلي
آرابيدوپسيس، هديه خدا به مردم هند و بنگلادش
مهندسان دانشگاه جورجياي آمريكا،گونه اي جديد از يك گياه را توليد كرده اند كه آرابيدوپسيس(arabidopsis)نام دارد. اين گياه كوچك، آرسنيك موجود در آب و خاك را از بين مي برد. بوته اين گياه كوچك، «آب» به خاك آلوده به آرسنيك را مكيده و در سلولهاي خود نگه مي دارد.
به اين ترتيب، آلودگي خاك و آب از بين مي رود. اين روش بسيار بهتر و مناسب تر از آرسنيك زدايي از خاك به روشهاي ديگر است. اين گياه به خانواده خردلها تعلق دارد و اولين گياهي است كه كد ژنتيكي كامل آن يا به عبارتي ژنوم آن كاملاً شناسايي و كدبرداري شده است.
آرابيدوپسيس، هديه بزرگي است به مردم كشورهايي چون هند و بنگلادش؛ چرا كه استفاده از خاك و آب آلوده به آرسنيك در اين كشورها، باعث مسموم شدن ميليونها نفر شده است. اين گياه قادر به زدودن آلودگي آرسنيكي از كشورهاي آسيايي است.
آرسنيك كه يك فلز طبيعي است، پس از انقلاب سبز(green revolution)در سال 1960.م به عنوان آلودگي براي زمين و آب مطرح شد. مشكل از جايي ناشي شد كه زمين هاي خسارت ديده از طوفان و سيل، زير كشت برنج رفتند و به اين ترتيب آرسنيك از لايه هاي زيرين خاك به سطح آمد و در آنجا متمركز شد. طبق تحقيقات مركز بهداشت تخمين زده شده است كه 12 ميليون نفر از مردم نواحي آسيايي مثل هند و بنگلادش؛ به علت آلودگي بدن آنها با آرسنيك(مصرف آرسنيك به همراه آب يا غذاي حاصل از خاكهاي آلوده به آرسنيك)به سرطان دچار شده اند.
هنوز امروزه مصرف آب برخي از نواحي بنگال و بنگلادش، خطرناك است.
منبع: angel in vestor news.com
مهتاب صفرزاده خسروشاهي