رهنمودهاي مقام معظم رهبري به مسئولان براي حل مشكلات كارگران و معلمان
تهران  ـ خبرگزاري  جمهوري  اسلامي: رهبر معظم  انقلاب  اسلامي، صبح روز چهارشنبه در ديدار هزاران  نفر از كارگران  و معلمان، ضمن  تأكيد بر لزوم  ارتقاي  جايگاه  معنوي  و حل  مسائل  معيشتي  اين دو قشر ارزشمند، به  مسائل  بسيار مهم  جاري  در عراق  اشاره  كردند و افزودند:ملت  عــراق  همچون  همه  ملتها با نيروهاي  اشغالگر مخالفت  كرده  است  واشغالگران  بدانند كه  سرنوشت  صدام ، خيلي  زود، در انتظار آنان  است .
در اين  ديدار كه  در آستانه11 ارديبهشت  روز كارگر و12 ارديبهشت  سالروز شهادت  استاد مطهري  و روز معلم  انجام  شد، ايشان  نبي  مكرم  اسلام (ص )، امام حسن  مجتبي  و حضرت  علي بن  موسي  الرضا(عليهما السلام )را برجستگان  عالم  خلقت  خواندند و افزودند: پيامبر مكرم  اسلام ، معلم  بزرگ  بشريت  بود و بر دستان  كارگران  بوسه  مي زد و اين  نشان دهنده  ارزش  و جايگاه  معلم  و كارگر نزد پروردگار و دين  مبين  اسلام  است .
حضرت  آيت  الله  خامنه اي  تامين  نيازهاي  معيشتي  و مادي كارگران  و معلمان و همه  قشرهاي  مردم  را، وظيفه  مسئولان  دانستند وافزودند: در اين  زمينه كارهاي  خوب  اما ناكافي  انجام  شده  كه  بايد ادامه  يابد.
مقام  معظم  رهبري  اصلاح  مباني  اقتصادي  كشور را مبناي  حل  واقعي  مشكلات كارگران  ومعلمان  و ديگر قشرها برشمردند و افزودند: مهار تورم  و تقويت پول  ملي ، جلوگيري  از اسراف ، تامين  عدالت  و برطرف  كردن  تبعيض  مي تواندحتي  بدون  افزايش  درآمد، زندگي  خوب  مردم  راتامين  كند.
ايشان  با توصيه  به  مجموعه هاي  كارگري  و معلمي  درمورد پرهيز از شعارها و خواسته هايي  كه  شرافت  و كرامت  حقيقي  اين  دو قشر را كاهش  مي دهد، افزودند: مشكلات  مادي  بايد حل  شود اما كرامت  جامعه  كارگري  و معلمان  كشور، مهمترين  مسئله اي  است  كه  بايد مورد توجه  مسئولان ، تشكلها و آحاد مردم  قرار داشته  باشد. 
حضرت  آيت  الله  خامنه اي، اوضاع  كنوني  عراق  را صحنه  عبرت  ملتها و افشاء ماهيت  حقيقي  دمكراسي  آمريكايي  و شعارهاي  انسان  دوستانه  آمريكا و انگليس  خواندند و خاطرنشان  كردند: آمريكا صريحا اعلام  كرده، حتي  اگرهم  مردم  عراق  حاكميتي  اسلامي  بخواهند، اين  خواست  عمومي  رانخواهد پذيرفت ، اما با اين  موضعگيري ، معناي  واقعي  دمكراسي  و مردمسالاري  آمريكا براي ملتها آشكار شد.
ايشان  موضع  آمريكا را در حمايت  از گروهك  تروريستي  منافقين ، برملاكننده  حقيقت  شعارهاي  ضد تروريستي  اين  كشور برشمردند و افزودند: دستان  منافقين  به  خون  ملت  ايران ، كردهاي  عراقي  و شيعيان  عراق  آغشته  است  و آنها به  اينگونه  اقدامات  تروريستي  خود افتخار هم  مي كنند، آنوقت  آمريكا با گستاخي  تمام  ضمن  ادامه  شعارهاي  ضد تروريستي ، از اين  گروهك  تروريستي اعلام  حمايت مي كند.
حضرت  آيت  الله  خامنه اي  خاطر نشان  كردند: اينگونه  واقعيات  نشان  مي دهد كه  از ديدگاه  آمريكا، اگر تروريسم  در خدمت  منافع  كاخ  سفيد باشد خيلي هم  خوب  و مفيد است . رهبر معظم  انقلاب  اسلامي ، حمله  به  خانه هاي  مردم  و برهم  زدن  امنيت خانواده هاي  عراقي  را، نشان دهنده  ماهيت  تساهل  و تسامح  مورد ادعاي انگليسي ها دانستند و با اشاره  به  سركوب  تظاهرات  مردم  در چند شهر عراق گفتند: حقوق  بشر و انسان  دوستي  آمريكا و انگليس ، در عراق  بخوبي  جلوه گر شده  است .
ايشان ، جدايي  صدام  از مردم  عراق  را، از علل  اصلي  سرنگوني  حكومت  بعث  برشمردند و افزودند: اشغالگران  نيز صداي  مردم  عراق  را نمي شنوند و فرياد آنها را با گلوله  جواب  مي دهند، بنابراين  خيلي  زودتر از صدام ،به  سرنوشتي  نظير او مبتلا خواهند شد.
حضرت  آيت  الله  خامنه اي ، مخالفت  ملتها با اشغالگران  را پديده اي طبيعي  خواندند و افزودند: آمريكايي ها و انگليسي ها، ناكامي هاي  خوددر عراق  را به  حساب  تحريك  ايران  و ديگران  نگذارند چرا كه  ايران  هيچكس  را تحريك  نمي كند، بلكه  جوانان، مردان  و زنان  عراقي، همچون  تمامي  ملتها، به طور طبيعي، اشغالگران  را تحمل نمي كنند.
رهبر معظم  انقلاب  اسلامي ، بيداري  اسلامي  را عامل  مخالفت  ملتهاي  مسلمان با حضور آمريكا و انگليس  ارزيابي  كردند و افزودند: امت  اسلامي  در پرتو رايحه  انقلاب  اسلامي ، نسيم  بيداري  و عطر بازگشت  به  معارف  الهي  را احساس كرده  و مخالفان  اسلام  هر كجا قدم  بگذارند، با موج  عظيم  مخالفتهاي  مردمي  روبرو خواهند شد.
حضرت  آيت  الله  خامنه اي  بااشاره  به  توجه  ملتهاي  مسلمان  به  ملت  ايران،  مسئولان  و آحاد ملت  را به  تلاش  و كار بيشتر دعوت  كردند و افزودند: تلاش مسئولان  و آحاد ملت، ايران  را به  اوج  سعادت  و عزت  و رفاه  و تمدن  مي رساند و ملتهاي  اسلامي  را به  حركت  پرشتاب  تر در اين  راه  پرافتخار، تشويق و ترغيب مي كند.
در اين  ديدار قبل  از سخنان  مقام  معظم  رهبري، حاجي  وزير آموزش و پرورش ، گزارشي  از فعاليت هاي  اين  وزارتخانه  براي   ايجاد نشاط و رشد علمي  در محيطهاي  آموزشي،  تأمين   عدالت  آموزشي  و ارتقاي  علمي  معلمان  بيان  كرد. صفدر حسيني  وزير كار و امور اجتماعي  نيز در گزارشي ، ايجاد صدها هزار شغل  در سال  1381، واگذاري  حدود
98 ميليون  سهم  به  كارگران  در سه سال  اخير،ايجاد مجتمع هاي  ورزشي  و رفاهي  و گسترش  آموزش  فني  را از محورهاي  فعاليت هاي اين  وزارتخانه  برشمرد.