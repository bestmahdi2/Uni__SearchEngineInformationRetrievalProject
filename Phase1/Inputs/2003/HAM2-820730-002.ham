مضرات قند خون در دوران بارداري
بيماري ديابت يا قند خون كه از بيماري هاي عصر جديد و ناشي از رشد سريع فرهنگ مصرف گرايي و شهرنشيني در جوامع است، همواره جزو بيماري هاي مهلك به شمار مي رود. اما عوارض آن در دوران بارداري براي مادر و كودك بسيار خطرناك تر از حالا ت ديگر است. مهم ترين عارضه ديابت در اين دوران، افزايش وزن جنين يا ماكروزومي است كه گاهي با تولد نوزاد با وزن بيش از 4 كيلوگرم همراه است. متعاقب آن احتمال ضربات زايماني شامل در رفتگي شانه، آسيب اعصاب، آسيب اندام هاي فوقاني و فلج شدن شبكه هاي عصبي اندام فوقاني افزايش مي يابد. همچنين مرگ ناگهاني جنين در ماههاي آخر بارداري نيز بسيار محتمل است.
مطابق آمار ميزان شيوع ديابت در دوران بارداري در جوامع مختلف تا 14 درصد گزارش شده است. لذا با توجه به خطرات فراوان آن براي مادر و جنين، امروزه آزمايش قند خون در دوران بارداري به همه زنان توصيه مي شود.
علا ئم ديابت در دوران بارداري 
ديابت در دوران بارداري با علا ئم خاصي همراه نيست. بنابراين براي تشخيص اين بيماري تست قند خون در هفته هاي 24 تا 28 بارداري ضروري است. در اين تست پس از مصرف 50 گرم گلوكز، قند خون ارزيابي مي شود كه اگر بالا تر از 130 گزارش شود، تست هاي تكميلي مثل تست تحمل گلوكز انجام مي پذيرد. در صورت اثبات ديابت، بايد به درمان آن مبادرت كرد. داروي مجاز در دوران بارداري انسولين است. زنان باردار مجاز به استفاده از قرص هاي خوراكي نيستند.
توصيه مهم:
زنان چاق و يا افرادي كه سابقه فاميلي ديابت در بستگان درجه اول آنها وجود دارد، همچنين كساني كه سابقه سقط يا مرده زايي و يا به دنيا آمدن جنين درشت دارند، بيشتر در معرض ابتلا  به ديابت هستند و حتماً بايد تحت نظر پزشك معالج باشند.