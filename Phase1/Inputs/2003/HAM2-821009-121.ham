پيام نمايندگان مجلس به زلزله زدگان
خورشيد گوهر تابناك ميراث تاريخ ايران، بم، بامداد جمعه پنجم ديماه خاموش شد و در فاجعه اي تكان دهنده هزاران تن از هموطنان خوب، نجيب و زحمتكش ما زير خروارها آوار جان به جان آفرين تسليم كردند.
گرچه در برابر دست تقدير چاره اي جز تسليم نيست اما امروز هركس كه مشتاق بندگي و هواخواه خدمت است براي كاستن از آلام بي شمار مردمان مصيبت ديده بم و درمان مصدومان و مجروحان و تامين نيازهاي اوليه ايشان بايد گامي بردارد و تا آنجا كه در توان دارد غبار محنت و غم را از چهره مصيبت ديدگان برگيرد. همين جا ضمن تشكر از تلاش هاي بي وقفه دستگاه هاي مسئول و امدادي در كمك رساني به مردم آسيب ديده، اميدواريم مسئولان امر با تكيه بر تجارب قبلي و با مديريتي هماهنگ و يكدست كار امدادرساني به مصيبت ديدگان را هرچه زودتر به اتمام رسانند و در اسرع وقت بازسازي شهر تاريخي بم آغاز شود.
ما نمايندگان مجلس شوراي اسلامي با تسليت درگذشت هزاران تن از مردم شريف بم به پيشگاه ملت ايران به ويژه خانواده هاي عزادار آمادگي خود را براي هرگونه كمك به تسريع و تقويت امدادرساني به مردم و بازسازي شهر اعلام مي داريم و به عنوان كمترين ابراز همدردي، ده روز حقوق خود را براي كمك به آسيب ديدگان زلزله اختصاص مي دهيم.