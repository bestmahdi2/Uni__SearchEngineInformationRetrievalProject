اجراي طرح ويژه نظارت بر قيمت ها آغاز شد
روابط عمومي سازمان بازرسي و نظارت اعلام كرد: با فرا رسيدن ماه مبارك رمضان و افزايش تقاضا براي خريد برخي از اقلام كالايي مانند خرما، زولبيا و باميه، مواد لبني و پروتئيني و... و به منظور تنظيم و كنترل بازار و جلوگيري از افزايش غيرقانوني قيمت ها و همچنين نظارت كيفي بر عرضه كالاهاي پر مصرف در اين ماه طرح نظارتي ويژه ماه مبارك رمضان، از اول آبان تا چهارم آذرماه اجرا مي شود.
در اين طرح بازرسان، تمام واحدهاي صنفي و مراكز اقتصادي كه ارايه كننده كالاها و خدمات مربوط به ماه مبارك رمضان هستند، به صورت ويژه مورد بازرسي و نظارت قرار مي گيرند و تخلفات احتمالي واحدهاي متخلف خارج از نوبت توسط شعب تعزيرات حكومتي مورد رسيدگي قرار خواهند گرفت.