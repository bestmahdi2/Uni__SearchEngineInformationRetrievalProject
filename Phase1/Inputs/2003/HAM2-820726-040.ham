كوچك سازي ناموفق
تخصيص بودجه و اعتبارات جهت كاهش نرخ بيكاري تنها نقش مسكني را دارد تا در كوتاه  مدت افراد نيازمند و بيكار راضي نگه داشته شوند.
علي ديرباز عضو كميسيون عمران مجلس شوراي اسلامي در مصاحبه با(ايسنا)، با بيان اين مطلب اظهار داشت: در برنامه چهارم توسعه بايد با بررسي دقيق از عملكرد گذشته و مقايسه آن با مفاد برنامه، در راه تحقق اهداف آن كوشيد.وي توجه به خصوصي سازي و كنترل قيمت ها به ويژه نوسان قيمت ارز را از اولويت هاي مهم برنامه چهارم توسعه برشمرد و افزود: تحقق تمام اين موارد نيازمند يك نگاه واقع بينانه و كارشناسي به دور از بخشي نگري است. بعضي مسئولان به جاي پرداختن به مسايل كلي جامعه در اين انديشه  به سر مي برند كه بخش هايي كه خود متولي آنها هستند بيشتر مورد توجه قرار گيرد.
در حالي كه برنامه چهارم توسعه بايد با واقعيت هاي جامعه تطبيق پيدا كند و نبايد توقعات و وعده هاي غيرمتعارف را در جامعه دنبال كنيم.ديرباز در ادامه به كاستي ها و نقاط ضعف برنامه سوم توسعه اشاره كرد و گفت: متاسفانه در بحث كوچك كردن دولت ناموفق بوده ايم. اگر به بودجه بسياري از شركت هاي دولتي و بانك ها نگاه كنيم متوجه مي شويم كه در ساختار بودجه عدد درشتي را به خود اختصاص داده اند.
بنابراين بايد كاهش تصدي ها در وزارتخانه ها و دستگاه هاي اجرايي در برنامه چهارم لحاظ شود، و سپس در كنار كوچك كردن دولت ببينيم كه كوچك سازي را بايد از كدام بخش ها و دستگاه ها آغاز كنيم.
نماينده مردم بندرعباس و حاجي آباد در مجلس ششم با تأكيد بر بالا بودن نرخ بيكاري در كشور اظهار داشت: بحث اشتغال و بيكاري در تمام گفته هاي متوليان و مسئولان كشور شنيده مي شود، اما در عمل با وجود آن كه بودجه قابل توجهي به اين مساله اختصاص مي يابد، موجبات افزايش شغل و كاهش نرخ بيكاري را فراهم نمي كند.
بنابراين اعتبارات و بودجه هاي تخصيص داده شده تنها نقش مسكني را براي يك دوره كوتاه  مدت دارند تا افراد بيكار و نيازمند راضي نگه داشته شوند.
عضو كميسيون عمران مجلس در پايان در خصوص نظام برنامه ريزي در كشور گفت: نظام برنامه ريزي كشور به لحاظ زماني و طول دوره مشكلي ندارد، اما نكته اساسي در خصوص برنامه هاي توسعه آن است كه بايد كساني كه نسبت به قوانين برنامه هاي توسعه بي توجهي و كوتاهي مي كنند، مورد بازخواست قرار بگيرند و در كنار آن بايد نظارت بر اجراي مواد برنامه را بيشتر كرد.