24 آذرماه آخرين فرصت ژاپن براي حضور در ميدان نفتي آزادگان
گروه اقتصادي: ژاپن تنها تا 24 آذرماه امسال(15 دسامبر)فرصت دارد تا موضع رسمي خود را در قبال مذاكرات طرح توسعه ميدان آزادگان اعلام كند.
مدير مهندسي نفت شركت مهندسي و توسعه نفت(متن)در گفت وگو با شانا با اعلام اين مطلب افزود: درصورتي كه ژاپن در مهلت تعيين شده تصميم جدي خود را براي حضور بدون مناقصه در ميدان نفتي آزادگان نگيرد با آن كشور نيز مانند ساير شركت كنندگان در مناقصه اين ميدان رفتار مي شود.
مهندس علي اكبر وحيدي آل آقا تصريح كرد: شركت هاي توتال فرانسه، استات اويل نروژ و برخي از شركت هاي بين المللي ديگر از داوطلبان حضور در مناقصه طرح توسعه اين ميدان هستند و درصورت روشن  نشدن وضعيت ژاپن تا تاريخ اعلام شده، اين كشور نيز بايد همراه با ساير شركت هاي رقيب در يك مناقصه بين المللي براي توسعه ميدان نفتي آزادگان شركت كند.