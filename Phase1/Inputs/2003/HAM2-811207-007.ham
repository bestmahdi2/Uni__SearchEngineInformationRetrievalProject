مبارزه چين با پول شويي
بانك مركزي چين براي نخستين بار مقررات مبارزه با پول شويي را در اين كشور منتشر كرد.
به گزارش روزنامه «چاينا ديلي» اين مقررات از اول ماه مارس به اجرا درمي آيد و مؤسسات مالي و بانكي و كاركنان آنها موظف به اجراي اين مقررات براي مبارزه با پول شويي هستند.
پديده پول شويي يا «تطهير پول» به معناي استفاده از پول حاصل از راه هاي غيرقانوني به ويژه قاچاق مواد مخدر براي سرمايه گذاري در امور قانوني است. اين مؤسسات به غير از مبارزه با اين پديده بايد درزمينه اطلاع رساني در مبارزه با پول شويي فعاليت هاي خود را گسترش داده و با ديگر نهادهاي حقوقي كه در اين زمينه كار مي كنند، تبادلات بيشتري داشته باشند.
براساس اين مقررات مشتريان مؤسسات مالي و بانكي براي بازگشايي حساب هاي پس انداز و يا محاسبات جاري تسويه حساب نيازمند اوراق هويت قانوني هستند.
اسناد هويت و شناسايي و ديگر مشخصات مانند نام و نشاني اين مشتريان بايد توسط كاركنان بانك ها موردنظارت قرار گيرد.
مؤسسات و كاركنان خاطي كه به اين مقررات عمل نكنند، تحت پيگرد قانوني قرار خواهند گرفت. كارشناسان برآورد مي كنند كه از سال 1987 تاكنون حدود 150 ميليارد دلار ارز به روش هاي غيرقانوني مانند پول شويي از چين خارج شده است.
ميانگين سالانه فرار ارز از چين به اين شكل به 20 ميليارد دلار مي رسد.