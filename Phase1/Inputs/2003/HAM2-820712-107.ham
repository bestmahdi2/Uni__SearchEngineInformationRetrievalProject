طنزهاي آموزشي- 21
دو روايت از بازنشستگي
به همكاراني كه به افتخار بازنشستگي نائل آمده اند، تبريك مي گويم و اميدوارم اگر از معلمي خيري نديدند، حداقل از ايام بعد از بازنشستگي خيري ببينند. دو متن زير، يكي از همكاري است كه امسال بازنشسته شده است و دومي از همكاري كه يكي دو سال بيشتر با بازنشستگي فاصله ندارد.
پرندگي!
بين همكاران مرسوم است به كسي كه در شرف بازنشستگي است به شوخي مي گويند: با زن نشسته خواهد شد. يكي از همكاران خوش سابقه و خوش ذوق،تعبير ديگري براي بازنشستگي دارد. او مي گفت: بعد از بازنشستگي، با زن پرنده خواهد شد.
گفتم: چطور؟ پاسخ داد: چون بعد از بازنشستگي بيشتر در خانه خواهم بود، خانم با استفاده از فرصت، هي خواهد گفت: مرد بپر برو نان بگير، بپر برو سيب زميني بگير، بپر برو ماست بگير و بپر... پس ملاحظه مي كنيد بعد از بازنشستگي با زن پرنده خواهم شد.
صندوقي از كاف!
همكاري كه بعد از يكي دو سال بازنشسته خواهد شد مي گفت: بعد از بازنشستگي صندوقي پر از كاف به دستم خواهند داد. فكر مي كنيد چه چيزهايي توي اين صندوق كاف هست؟ صندوق كاف اين چيزها را دارد: كچلي، كوري، كري، كج و كوله شدن، كم حوصلگي و گاف هاي ديگر. آن همكار عزيز تذكر داد كه: يادتان باشد اين صندوق را دست شما هم خواهند داد!
خانوم معلم