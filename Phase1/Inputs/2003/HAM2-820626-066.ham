مذاكرات شرودر، شيراك و بلر در برلين
گرهارد شرودر صدر اعظم  آلمان،  ژاك  شيراك  رئيس  جمهوري  فرانسه  و توني  بلر نخست  وزير انگليس  را براي مذاكره  به  شهر برلين  پايتخت  آلمان  دعوت  كرد.
به گزارش ايرنا از برلين به نقل از اشپيگل شرودر، شيراك  و بلر قرار است  در اين  مذاكره سه  جانبه  كه  روز شنبه  آينده  انجام  مي شود، پيرامون  مسائل  اقتصادي  و موضوعات سياست  خارجي  كشورهاي  خود با يكديگر تبادل  نظر كنند.
تاگس  اشپيگل  نوشت : فرانسه، انگليس  و آلمان  از اعضاي  شوراي  امنيت  سازمان  ملل  متحد قرار است  در مورد پيشنهاد آمريكا پيرامون  استقرار يك  ارتش چندمليتي  در عراق  تصميم گيري  كنند.
در حالي  كه  آلمان  و فرانسه  از مخالفان  شديد جنگ  آمريكا عليه  عراق بودند، انگليس  از حاميان  سرسخت  سياست  آمريكا در عراق  است .