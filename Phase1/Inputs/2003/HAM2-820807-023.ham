آگاهانه در بورس سهام بخريد
مسئول  شكايات  بورس  اوراق  بهادار تهران  گفت : از ابتداي  آبان  ماه  سال جاري  تاكنون ، 114 مورد شكايت  به  بورس  اوراق  بهادار تهران  رسيده  كه  اين سازمان  پس  از بررسي  آنها، تمام  شكايات  را پاسخ  داده  است .
نادر حريري  پارسا در گفت وگو با خبرنگار ايرنا، با اشاره به  قانوني  نبودن  برخي  از شكايات  انجام  شده  توسط سهامداران  افزود: 60 درصدشكايات  بورس  تهران  به  دليل  درگيري  و عدم  توافق  بين  كارگزاران  و مشتريان بروز مي كند.
وي  بر قانوني  بودن  مبناي  شكايات  در بورس  تأكيد كرد و گفت : اشخاص  غيرحرفه اي  فعال  در بورس  بايد با آگاهي  كامل  از قوانين  و مقررات  آن ، اقدام  به خريد و فروش  سهام  نمايند تا هنگام  بروز شكايات  بتوانند از حقوق  خود به صورت  قانوني  حمايت  كنند.به  گفته  وي ، بازرسي  بورس  اوراق  بهادار تهران  روي  شركت هاي  بورسي  دخالت ندارد به  طوري  كه  نمي تواند در اين  خصوص  متمركز شود.
وي  با اشاره  به  اين كه بازرسي  بورس  اوراق  بهادار در صورت  مشاهده  تخلف شركت ها تنها مي تواند نماد آنها را متوقف  كند، افزود: سهامداران  در صورت ضايع  شدن  حقوق  خود بايد به  موسسه  قانون  تجارت  مراجعه  و مشكل  خود را حل كنند.اين  كارشناس  ارشد بورس ، تدوين  و بازنگري  قوانين  بورس  اوراق  بهادار راضروري  دانست  و اضافه  كرد: قوانين  بورس  براساس  معاملات  دستي  نوشته  شده ، لذانياز به  بازنگري  دارد.حريري  پارسا، تغييرات  در قيمت ، افزايش  خريد و فروش ، رعايت  نكردن  نوبت مشتري  و مندرجات  در خريد و فروش  سهام ، عدم  قبول  درخواست هاي  جزيي  ازخريداران  و فروشندگان  توسط كارگزاران ، فروش  سهام  يك  مشتري  به  دليل  تشابه اسمي  و برخوردهاي  غيرحرفه اي  كارگزار با مشتري  را برخي  از انواع  شكايات دريافتي  به  بورس  تهران  ذكر كرد.
مسئول  شكايات  بورس  سازمان  اوراق  بهادار تهران  به  سهامداران  جز توصيه كرد تا با آگاهي  كامل  از قوانين  و مقررات  بورس  اقدام  به  خريد سهام  كنندتا در خريد و فروش  دچار ابهام  و مشكل  نشوند.