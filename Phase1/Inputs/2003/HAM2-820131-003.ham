يادداشت 
اشكال كجاست؟
در سال جاري قرار است شركت هاي دولتي حدود 290هزار ميليارد ريال سرمايه گذاري كنند. ميزان سرمايه گذاري عمراني دولت نيز حدود 81 هزار ميليارد ريال است و به اين ارقام بايد تسهيلات بانكي را كه دراختيار سرمايه گذاران قرار مي گيرد، نيز اضافه كرد. به راستي با اين حجم سرمايه گذاري چه ميزان اشتغال بايد ايجاد شود؟
هزينه ايجاد يك شغل ثابت، پايدار و مؤثر در اقتصاد كشور بين 100 تا 300 ميليون ريال تخمين زده مي شود كه با توجه به بخش هاي مختلف صنعتي اين رقم افزايش يا كاهش مي يابد. اگر مبنا را به طور متوسط 150 ميليون ريال در نظر بگيريم با اين حجم سرمايه گذاري اقتصاد ما نبايد مشكل بيكاري داشته باشد، در حالي كه مي بينيم در طول سال هاي اجراي قانون برنامه سوم هيچ گاه اهداف برنامه و سقف تعيين شده براي ايجاد اشتغال محقق نشده است. برخي مسؤولان اجرايي در باورهاي بسيار خوشبينانه وعده تحقق 500 هزار فرصت شغلي را در سال مي دهند، در حالي كه تاكنون چنين نشده است.
اما تنها با رقم 290 هزار ميليارد ريالي سرمايه گذاري شركت هاي دولتي بايد بين يك ميليون و 800 هزار تا دو ميليون شغل در كشور ايجاد شود؛ ولي نمي شود! اين بررسي فقط يك نمونه از اقتصادي نبودن برخي از فعاليت هاي اقتصادي است كه هر روز در كشور ما انجام مي شود. ما همه در مرحله «احساس مشكل» بسيار خوب عمل مي كنيم
و حتي مقامات و مسؤولان ما به خوبي و صريح تر از همه مردم مشكلات اقتصادي و اجرايي را برمي شمارند، اما اين احساس به يك ادراك علمي و اقدام عملي براي تجديدنظر در روش ها و اصلاح ساختارها و ارزيابي دقيق هزينه- فايده عملكرد دستگاه ها و مؤسسات دولتي منجر نمي شود. حرف ها به خوبي زده مي شود و بر ضرورت تأمين اشتغال تأكيد مي شود، ميزان بالاي بيكاري اعلام و ابراز تأسف مي شود، اما مرحله نهايي همه اين توجهات كه همان شناخت مشكل و يافتن دلايل به وجود آمدن نابساماني هاست، مغفول مي ماند. در اين صورت، بيان مشكلات توسط مقامات رسمي هيچ دردي را دوا نمي كند. آيا ارزيابي دقيقي از اجراي پروژه هاي عمراني و سرمايه گذاري هاي شركت هاي دولتي مي شود؟ اگر اين ارزيابي صورت نگيرد ممكن است حتي افزايش سرمايه گذاري به نفع تأمين اشتغال نباشد.