عكس مجيد سعيدي بهترين عكس يكي از بخش هاي مسابقه بين المللي برترين عكاسان جهان شد
موفقيت تازه عكاسان ايراني
عكسي از مجيد سعيدي، عكاس ايراني، جايزه اول بخش عكس خبري مسابقه بين المللي برترين عكاسان جهان را به دست آورد. اين عكس كه «در جستجوي صدام» عنوان دارد و در عراق گرفته شده به عنوان بهترين عكس خبري بخش حرفه اي اين مسابقه انتخاب شده و عكس ديگري از همين عكاس، جايزه سوم همين بخش را برده است.
گروه ديگري از عكاسان ايراني نيز در بخش هاي ديگر اين مسابقه برنده شده اند. به گزارش ايسنا، عليرضا عطارياني مقام اول عكاسي از كودكان و مقاوم دوم عكاسي از فرهنگ ملل را از آن خود كرد و علي سيدحسيني نيز در بخش كودكان برنده جايزه سوم شد.
همچنين ابراهيم بهرامي رتبه سوم بخش زندگي و مهرداد ميرهادي مقام دوم بخش عكاسي هنري را به دست آوردند.
علاوه بر عكاسان آمريكايي كه بيشترين جوايز اين دوره را به خود اختصاص داده اند، نام عكاساني از كشورهاي مكزيك، انگلستان، كانادا، تايلند، ژاپن، روماني، هلند، هند، ايرلند، تركيه، استراليا، برزيل، آفريقاي جنوبي، فنلاند و پورتوريكو نيز در جمع برندگان به چشم مي خورد.
مسابقه بين المللي انتخاب بهترين عكاس سال را گروهي از منتقدان عكاسي، صاحبان موزه ها و گالري هاي معتبر و ديگر شخصيتهاي باسابقه انجمنهاي عكاسي جهان آن را داوري مي كنند.