شهرداريها و موسسات وابسته به وزارت كشور از خدمات حسابداران رسمي استفاده مي كنند
گروه اقتصادي: معاون هماهنگي امور عمراني وزارت كشور اعلام كرد: شهرداريها و ديگر مؤسسات وابسته به وزارت كشور آمادگي لازم را براي استفاده از خدمات تخصصي و حرفه  اي حسابداران رسمي ذيصلاح دارند. محمدحسين مقيمي معاون هماهنگي امور عمراني وزارت كشور طي نامه اي خطاب به هوشنگ نادريان مديرعامل سازمان حسابرسي، از آمادگي شهرداريها و مؤسسات و سازمانها و شركتهاي تابعه و وابسته به آنها براي استفاده از خدمات تخصصي و حرفه اي حسابداران ذيصلاح بعنوان حسابدار رسمي خبر داد. با توجه به حسابرسي سال 81 شهرداريها و مؤسسات و سازمانها و شركتهاي تابعه در جهت اجراي ماده 2 آيين نامه اجرايي تبصره 4 قانون استفاده از خدمات تخصصي و حرفه اي حسابداران ذيصلاح به عنوان حسابدار رسمي مصوب 13/6/79 هيئت محترم وزيران، تعداد قابل توجهي از شهرداريها و مؤسسات مذكور آمادگي خود را اعلام كرده اند تا پس از تهيه و تدوين قرارداد و پيشنهاد آن به وزارت كشور تمهيدات قانوني لازم به عمل آيد.