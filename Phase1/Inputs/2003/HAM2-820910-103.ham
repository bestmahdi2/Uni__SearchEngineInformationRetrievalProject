تجمع انرژي در گسل هاي فعال تهران
مقاوم سازي مهمترين راه مقابله با زلزله است
دكتر محسن  غفوري  آشتياني  رئيس  پژوهشگاه  بين المللي  زلزله شناسي  ومهندسي  زلزله  در مصاحبه  با واحد مركزي  خبر با اعلام  اين  خبر افزود: گسل  هاي  اطراف  تهران  گسل  هاي  فعالي  هستند و هم  اكنون  نيز درحال  تجمع  انرژي  هستند.
وي احتمال وقوع  زلزله  در تهران  را جدي خواند و با انتقاد از ساخت  و سازهاي  غيراصولي  در تهران  گفت : بناهايي  كه  در تهران  ساخته  مي شوند بايد با توجه  به  احتمال  وقوع  زلزله ، مقاوم  سازي  شوند.
وي  با بيان  اينكه  نمي توان  جلوي  زلزله  را گرفت  و يا زمان دقيق  آن را پيش بيني  كرد، مقاوم سازي  را مهمترين  راه  مقابله  بازلزله  دانست  و افزود: مردم  مي توانند با اندك  هزينه اي  ساختماني  راكه  در حال  ساخت  آن هستند در مقابل  زلزله   ايمن  سازي  كنند و يا مقاومت  ساختمانهاي  فعلي  خود رادر مقابل  زلزله  افزايش  دهند.
دكتر ناطقي  الهي ، پژوهشگر و زلزله شناس  نيز با اشاره  به  لرزه  خيزبودن ايران  نسبت  به  ساير كشورها به  جايگاه  ويژه  و خطرناك  تهران  اشاره  كردو افزود: تهران  در محل  تلاقي  رشته  كوه هاي  زاگرس  و البرز قرار گرفته كه  در اين  دو مسير در طول  تاريخ  زمين  لرزه هاي  فراواني  رخ  داده  است .
وي  با انتقاد از گسترش  غير اصولي  تهران  در طول  سال  هاي  متمادي  گفت : تهران  براي  يك  منطقه  قديمي كه  قبلا انتخاب  شده  بود جاي  بسيارمناسبي  بود اما اين  شهر در طول  ساليان  متمادي  در اثر گسترش  هاي  غيراصولي  از حريم  طبيعي  خود خارج  شده  تا جايي  كه  ساخت  و سازها تانزديكي  گسل  ها پيش  رفته  است .
دكتر نوربالا رئيس جمعيت هلال احمر نيز وقوع احتمالي زلزله را در تهران يك واقعيت تلخ خواند و افزود: براي  امدادرساني به  مردم  تهران  در صورت  بروز زلزله  احتمالي  پايگاه هاي  امدادي  مختلفي در مبادي  ورودي  شهر تهران  در حال  ساخت  است  تا كمكهاي  استانهاي  مجاور از طريق  اين  پايگاه ها صورت  گيرد.