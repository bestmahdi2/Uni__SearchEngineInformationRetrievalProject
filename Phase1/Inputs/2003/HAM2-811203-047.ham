نرخ بليت هواپيما بايد آزاد شود
گروه اقتصادي: رئيس هيأت مديره شركت هواپيمائي كاسپين به مناسبت يازدهمين سال تأسيس اين شركت اعلام كرد كه هدف اين شركت از ابتداي تأسيس ارائه خدمات بهتر بوده است و آزادسازي نرخ بليت هواپيما به بهبود خدمات شركت هاي حمل و نقل هوائي كمك مي كند.محمدحسن حاجي محمدعلي با اعلام اين مطلب افزايش نرخ بليت را موجب ايجاد زيان  براي مسافران ندانست و خاطرنشان كرد: با توجه به بررسي ضرردهي نمي توان به موقعيت نرخ بليت در بازار توجه كرد.وي، عوامل متعددي را بر روي افزايش نرخ بليت مؤثر دانست و گفت: واقعيتهاي موجود نشان مي دهد كه با توجه به عوامل متعددي كه بر روي نرخ بليت تأثير مي گذارند، اين افزايش طبيعي به نظر مي رسد.
وي پيامد اختصاص يارانه براي سوخت هواپيما را قاچاق آن به ساير كشورها دانست و گفت: فروش و قاچاق سوخت هواپيما با توجه به يارانه در نظر گرفته شده، بسيار زشت است، اما اين كار هيچ گاه در اين شركت انجام نمي گيرد.وي مصرف بنزين هواپيماهاي اين شركت را از ابتداي سال، 51 ميليون ليتر دانست و افزود: اگر قيمت بليت افزايش پيدا نكند بايد دولت يارانه 6 ميليارد توماني در نظر گرفته شده براي شركتها را بپردازد. يارانه 2ميليارد و 900 هزار توماني براي اين شركت در نظر گرفته شده است كه با اين حال اين شركت با مشكلات فراوان توانسته است پروازهاي خود را بدون اين پرداخت انجام دهد.خلبان رزاقي، مديرعامل شركت هواپيمايي كاسپين، با اشاره به افزايش 300 درصدي نرخ بنزين از اوايل امسال گفت: با توجه به افزايش 300 درصدي نرخ بنزين و همچنين وضعيت تجاري كشور و نياز به هواپيما براي شركت هاي هواپيمايي، حدود 250 هزار دلار نصب دستگاه اضافه بر روي هواپيماهاي موجود، شركت سود چنداني نداشته است.