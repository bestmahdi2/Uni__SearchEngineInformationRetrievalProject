آغاز دور جديد گفتگوهاي صلح سودان در نايروبي
چهارمين دور گفتگوهاي صلح بين دولت سودان و شورشيان عضو ارتش خلق آزادي بخش سودان به منظور مذاكره درباره تأمين امنيت به هنگام انتقال قدرت در اين كشور ديروز در نايروبي آغاز شد.
به گزارش خبرگزاري فرانسه از نايروبي لازاروس سومبيوو ژنرال بازنشسته كنيايي كه رياست مذاكرات صلح سودان را بر عهده دارد در جريان آغاز اين مذاكرات اعلام كرد هر دو طرف آماده هستند تا به طور جدي درباره نيروهاي خود مواضع آنان در زمان انتقال قدرت و همچنين پيوستن دوباره به ارتش پس از پايان جنگ گفتگو كنند.
چهارمين دور مذاكرات صلح كه هدف آن پايان دادن به 20 سال جنگ در جنوب سودان است با شركت هيئت هاي دولتي خارطوم و شورشيان آغاز شد.