گفت وگوي ليگابو با رئيس كل دادگستري تهران
گزارشگر ويژه آزادي بيان و انديشه كميسيون حقوق بشر سازمان ملل ديروز به طور جداگانه با رئيس كل دادگستري استان تهران و رئيس مركز مطالعات راهبردي و توسعه قضائي قوه قضائيه ديدار و گفتگو كرد.
به گزارش ايسنا، آمبيي ليگابو، در ديدار نخست با عليزاده با اشاره به مذاكرات خود با مقامات دولتي و برخي مراجع غيردولتي خاطرنشان كرد: ما شنيده ايم كه احكام دادگاه ها، به خصوص دادگاه هاي موضوعات مرتبط با آزادي بيان و محكوميت هاي صادر شده از سوي آنها بسيار سخت بوده است. در اين باره مي توان به پرونده آقاجري اشاره كرد.وي در ادامه اظهارات خود ياد آور شد: چند پرونده درخصوص آزادي بيان و انديشه وجود دارد كه متهمان آنها در زندان نگه داشته مي شوند و وضعيت آنها بدون آتيه و روشن شدن تكليف پرونده هايشان است اين در حالي است كه تاخير در عدالت يعني نفي عدالت.
عليزاده ضمن اشاره به وظايف دادسراو بازپرس و دادستان افزود كه در دادگاه مطبوعات 3 قاضي مشتركا به پرونده رسيدگي مي كنند و راي صادره از سوي آنان نيز قابل اعتراض و تجديدنظر خواهي است.
اين دادگاه با حضور 21 نفر از اعضاي هيات منصفه برگزار مي شود.وي ادامه داد: پس از اعتراض نيز پرونده به ديوان عالي كشور خواهد رفت كه باز هم حكم صادره قابل اعتراض نخواهد بود.
عليزاده درخصوص اظهارات ليگابو مبني بر بازداشت هاي طولاني و عدم اصلاح زنداني در طول اين بازداشت ها و زنداني ها گفت: ما نيز نظرمان اين است كه برخي زندان ها باعث اصلاح مجرم نمي شوند اما بازداشت اين فرد مي تواند هشداري براي ديگران باشد.
رئيس كل دادگستري تهران با اشاره به پرونده آقاجري با اعلام اين كه حكم وي را يكي از دادگاه هاي محلي صادر كرده ، خاطرنشان كرد: پس از صدور اين حكم در داخل قوه قضاييه حرف هاي زيادي درخصوص آن بيان شد اما پرونده  راه قانوني خود را طي كرد و با اعتراض آقاجري به ديوان عالي كشور رفت.وي سپس آزادي بيان و انديشه را در تمام جوامع بشري مورد احترام خواند و گفت  كه دادگستري از آن حمايت مي كند با اين حال هيچ كس قائل به آزادي مطلق نيست.
ديدار با دبير شوراي عالي قضايي
در ديدار دوم،عليرضاجمشيدي  رئيس  مركز مطالعات  راهبردي  و توسعه  قضائي  قوه  قضائيه  گفت : اصلاحات  در قوه  قضائيه  در راستاي  دستيابي  به  عدالت ، افزايش  كارآيي  و اعتمادسازي  مردم ، نسبت  به  اين  قوه  و احقاق  حق  صورت  مي گيرد.
وي  از مركز مطالعات  راهبردي  و توسعه  قضائي  به  عنوان  تخصصي ترين  بخش  در قوه قضائيه  ياد كرد و خاطرنشان  ساخت : در اين  مركز حدود 200 نفر از حقوقدانان  و مهندسين  سيستم  و انفورماتيك  فعاليت  مي كنند.