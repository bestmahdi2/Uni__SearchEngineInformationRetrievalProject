مسجدجامعي:
نمايشگاه قرآن ظرفيت دائمي شدن را دارد
گروه علمي فرهنگي: وزير فرهنگ  و ارشاد اسلامي گفت : نمايشگاه  قرآن  از ظرفيت  لازم  براي  دائمي شدن  و فعاليت  مستمر برخوردار است .
«احمد مسجدجامعي» تأكيد كرد: استقبال  گرم  مردم  از نمايشگاه ، نشانگر ظرفيت  مناسب  اين رويداد براي  فعاليت  دائمي است .
وزير ارشاد به  برپايي 
25 نمايشگاه استاني  قرآن  كريم  به  مناسبت  بيست و پنجمين  سالگرد انقلاب  اسلامي در كشور اشاره  كرد و افزود: اميدواريم امكانات  لازم  براي  فعاليت  مستمر در اين  زمينه  در تهران  و ساير استانها فراهم  شود.
يازدهمين  نمايشگاه  بين المللي  قرآن  كريم  از نهم  آبان  ماه (پنجم  ماه مبارك  رمضان )در مركز آفرينشهاي  هنري  كانون  آغاز شده  و تاپايان  ماه مبارك  رمضان  ادامه  دارد.
گزارش  ديگري  از نمايشگاه  قرآن  حاكيست  كه  نشست  تخصصي  «حضور قرآن  در قلمرو فقه » با حضور انديشمندان ، كارشناسان  و علاقه مندان  به  علوم  قرآني  در قالب  سلسله  نشستهاي  سراي  قرآن  و انديشه  برگزار شد.
همچنين هر روز در نمايشگاه قرآن كريم به همت معاونت اجتماعي و فرهنگي شهرداري منطقه شش تهران ايستگاه افطاري به منظور رفاه حال روزه داران برپاست.