حاشيه هنر
* به خاطر يك مشت دلار



وقتي از سينماي آمريكا حرفي به ميان مي آيد معلوم است كه بحث ربطي به سينماي مستقل 
آمريكا ندارد و دعوا سر فيلم هايي است كه در هاليوود توليد شده اند. اين مقدمه را
داشته باشيد و 25 فيلم پرفروش سال 2002 در ايالات متحده را ببينيد كه چقدر فروش 
كرده اند، تا سليقه عمومي در سال 2002 دست تان بيايد10- مرد عنكبوتي 2- جنگ هاي 
ستاره اي: حمله همسان ها 3- هري پاتر و تالار اسرار 4- نشانه ها 5- عروسي پرزرق و
برق يوناني من 6- آستين پاوزر در گلد ممبر 7- ارباب حلقه ها: دوبرج 8- مردان 
سياه پوش(2)9- عصر يخ بندان 10- اسكوبي دو 11- روزي ديگر بمير 12- ليلو و استيچ 13
- سه ايكس 14- بابانوئل(2)15- گزارش اقليت 16- زنگ تلفن 17- آقاي ويدز 18- 
آلاباماي محبوب من 19- هويت بورن 20- نهايت همه ترس ها 21- ايت مايل 22- جاده اي به 
سوي پرديشن 23- اتاق وحشت 24- اژدهاي سرخ 25- سلطان عقرب. از همين فهرست معلوم است 
كه تماشاگران آمريكايي به چه جور فيلم هايي روي آورده اند. البته نمي توان سهم تبليغات 
بعضي فيلم ها مثل "مردعنكبوتي "ساخته "سام ريمي "را ناديده گرفت، واقعيت هم اين است كه 
بسياري فيلم ها به مدد تبليغات بسيارشان مخاطبان خود را يافته اند و قضيه درواقع از اين 
قرار است كه خيلي ها محض سردرآوردن از آنچه روي پرده رفته به ديدن فيلم ها رفته اند. در
عين حال اين حرف به معناي بد بودن "مردعنكبوتي "نيست چون فيلمي كه 406 ميليون دلار فروش 
مي كند، نمي تواند فيلم بدي باشد. مسئله از اين قرار است كه فيلم هاي فانتزي و آنهايي 
كه فيلم شان بر مبناي خيال پردازي هاي غيرواقعي بنا شده موفق تر بوده اند. چيز ديگري هم 
كه اين وسط جالب توجه است فيلم هايي است كه يك جورهايي قسمت دوم به حساب مي آيند هر چند
احتمالا مستقل هستند. "هري پاتر و تالار اسرار" عملا ادامه "هري پاتر و سنگ جادو" است 
و" جنگ هاي ستاره اي: حمله همسان ها" هم دنباله "تهديد شبح "به حساب مي آيد. "ارباب
حلقه ها: دو برج "هم دنباله "ياران حلقه "است و" مردان سياه پوش 2" هم از نامش پيداست 
كه دنباله اي است بر قسمت اول. 
* زنده باد مايكل مور



" مايكل مور" با آن هيكل گنده و قدم هاي سنگين اش خود به خود آدم با ابهتي است، اما
رفتارهايش و اعتراض هاي روشنفكرانه اي كه هرازگاهي سر مي دهد و يك جورهايي حوصله آدم را
سرمي برد، از او آدم با ابهت تري ساخته است. وقتي سال پيش "مور در جشنواره كن "همه بد و
بيراه هايي را كه بلد بود نثار" جورج بوش "كرد و همه بدبختي هاي دنيا را زير سر او
دانست، خيلي ها تعجب كردند و خيلي ها هم كه به خون "بوش "تشنه بودند برايش حسابي كف 
زدند و تشويق اش كردند كه باز هم از اين كارها بكند. "مور" در جشنواره كن گفته بود كه 
بدبختي همه ملت هاي دنيا اين است كه آدم هاي خودخواه به عنوان ابر قدرت هر چه بخواهند
مي گويند و آنها مجبور هستند كه گوش كنند. "مور" اضافه كرده بود كه دولتمردان آمريكا از
همان روز اول تا امروز همه آدم هاي خودخواهي بوده اند كه مردم براي شان ارزشي نداشته و
فقط اين براي شان مهم بوده كه كسي باشد تا حرف شان را گوش دهد و چيزي را كه مي گويند
گوش دهد و قبول كند. مستند" بولينگ براي كلمباين "ساخته "مايكل مور" كه از نمايش اولش 
دركن، مثل بمب تركيد و كلي صدا كرد و امسال هم در بخش مسابقه بين الملل جشنواره فيلم 
فجر حضور دارد، مدتي پيش به عنوان بهترين مستند تاريخ سينما شناخته شد. آي. دي. اي كه 
همان انجمن مستندسازان بين المللي باشد در جلسه اي كه به مناسبت بيستمين سال تاسيس خودش 
برپا كرده بود رسما اعلام كرده كه "بولينگ براي كلمباين "بهترين مستند تاريخ سينماست و
اصلا ردخور ندارد. فيلم "مور" كه يك جورهايي به قتل عام مدرسه "كلمباين "مي پردازد در
واقع نقدي است درباره رواج اسلحه در ايالات متحده آمريكا و اينكه مي توان اسلحه را به 
آساني تهيه كرد و با آن دست به قتل و آدم كشي زد اين مستند تلخ و درخشان كه سراسر طعنه 
است، به تلخي اقرار مي كند كه اگر دولت آمريكا نخواهد اين اسلحه ها، در دسترس نخواهند
بود، اما" مور" عقيده دارد اين هم بخشي از خواسته هاي همان آدم هاي خودخواهي است كه 
عنوان دولت مردان آمريكايي را يدك مي كشند انتخاب" بولينگ براي كلمباين "در حالي انجام 
گرفته كه در آن فهرست "نانوك شمالي "شاهكار" رابرت فلاهرتي "در رتبه ششم قرار دارد و
" شب و مه "شاهكار" آلن رنه "در رديف هفتم.