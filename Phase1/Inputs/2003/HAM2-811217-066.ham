توفان روسوبلو
n سه شنبه، 10 دسامبر سال 2002 رأس ساعت 4 بعدازظهر براي اسپانيا و شهر بارسلونا بليت تهيه كرده بودم و دقيقا زماني كه به فرودگاه «كت ويك» رسيدم ساعت دو بود. تعداد زيادي از هواداران «نيوكاسل» با پيراهن ها، پرچم ها و عده اي افراطي تر با خالكوبي اسم «آلن شيرر» بر روي پوستشان به مانند من خبرنگار آماده بودند تا پس از طي نمودن يك سفر نسبتا طولاني به تماشاي ديدار «نيوكاسل» و «بارسلونا» در نيوكمپ بروند، تا آنجايي كه من به ياد دارم تعداد اين تماشاگران انگليسي 4200 نفر بود و در مقابل يك «هيولاي» 100000 نفري به نام «نيوكمپ» به هيچ وجه به چشم نمي آمد. همه چيز به خوبي پيش مي رفت تا اينكه باران شديدي 3 ساعت قبل از بازي باريدن گرفت و بدون حاشيه  بايد بگويم كه ديدار به تعويق افتاد و سپس به طور كامل ساعت و روز بازي به زمان ديگري موكول شد. اما «كالين ميشل» مي گويد:در آن زمان «بارسلونا» را يك تيم بزرگ و يك باشگاه رويايي ديدم و به ياد «منچستر يونايتد» و «رئال مادريد» افتادم، هواداران «كاتالوني» را نيز بسيار متعصب ديدم حتي بيشتر از «تيفوسي»هاي ايتاليا. وضعيت آن زمان بارسلونا به هيچ وجه جالب و قابل قبول نبود و من حس مي كردم كه چنانچه «ونگال» بخواهد به اين روند نزولي ادامه دهد مطمئنا مهمان يكي، دو روز خواهد بود، اگر چه كه در آن برهه زماني به عقيده من براي يك بارسلوناي بحران زده حتي «نيوكاسل» نمي توانست خطري جدي باشد و اين مسأله را در آن روز بازي «سربابي رابسون» نيز متوجه شده بود. اما تا بازي «بارسا» با «سوپا» صبر كردم اين تيم بارسلونا را 3 بر صفر در «نيوكمپ» خرد كرد و زماني كه پس از پايان بازي نگاهم به سمت جايگاه «خوان گاسپارت» رئيس آن زمان بارسلونا رفت تنها خيل عظيم هواداران كاتالوني بود كه دور اتاقك شيشه اي مديران بارسلونا جمع شده بودند و از گاسپارت با دستمال هاي سفيد مي خواستند كه مؤدبانه استعفايش را بنويسد و به تيم ديگري برود و گويا همه مشكلات و هيجانات تا رسيدن به كريسمس به همين جا ختم مي شد و چهره «گاسپارت» تنها يك مضمون را مي رساند و آن اين بود: كه بدون فيگوو «ريوالدو» ديگر كاري از من ساخته نيست.
اما او در مصاحبه مطبوعاتي رو به خبرنگاران كرد و گفت: من عضوي از هيأت مديره «بارسلونا» هستم و دوست دارم به شخصه جلوي اين سير نزولي را بگيريم، پس خودم را مسئول مي دانم. اما پس از اين صحبت «گاسپارت» گزارشگر شبكه «كانال پلاس»، «جوزپ پدرول» از او پرسيد كه آيا در اين راه از مربي تان نيز حمايت مي كنيد؟ و او جواب داد: «ونگال» يكي از اركان اصلي موفقيت هاي ما در جام  قهرمانان بوده است و او در هر شرايطي تحت حمايت من قرار دارد. اما ديري نپاييد كه او نيز رفتني شد، زيرا فشار مطبوعات و 150 هزار نفر از هواداران ديگر غيرقابل تحمل بود و فرداي آن روز تمام روزنامه ها با تيتري بزرگ نوشتند: انفجار در بارسا!!!
همه چيز با چند روز سكوت و آرامش سپري شد و ديگر در كريسمس صحبتي در مورد فوتبال و «بارسا» نبود اما مردي به نام «گاسپارت» مشغول امضا جمع كردن و جلب حمايت هيأت مديره بارسلونا و نايب رئيس يعني «خوان كاستلسي» بود. ولي 3 روز بعد از كريسمس باز جنجال آغاز شد، «بارسلونا» 4 بر صفر از «مايوركا» شكست خورد و در بازي بعد 3 بر صفر مغلوب «ركرتيوو اوئلوا» شد. نگاهي به جدول نيز به  طور كامل بحراني بودن اوضاع را نمايان مي كرد و اين تيم تنها در نيم فصل اول 39 گل به ثمر رسانده بود.
«رايووايكانو» نيز يك بر صفر «اوساسونا» را شكست داد و آن شب هواداران «رايو» با برپايي جشن «رپس»(سلطان شب)تا صبح به پايكوبي پرداختند. «خوان گاسپارت» دقيقا 2 سال پيش و زماني كه به بارسلونا آمد به هواداران قول داده كه «لوئيز فيگو» را از رفتن به «رئال» منصرف كند، اما او نه تنها كاپيتان «فيگو» را نگاه نداشت بلكه پس از او، «امانوئل پتي»، «سرگئي بارخوان»، «گوارديولا» و سرانجام «ريوالدو» نامهربانانه از بارسلونا جدا شدند و به جاي آنها تعدادي جوان كم تجربه و بي اسم ورسم به اين تيم آمدند.
اما به نظر مي رسيد «بارسا» علاوه بر كمبود بازيكن با مشكل مربي نيز روبه رو بود، پس از اخراج «ونگال» مسئولان اين تيم باز هم به سراغ «كارلوس ركساچ» مربي جوانان بارسا رفتند، اما او ادامه همكاريش با تيم اصلي بارسلونا را منوط به امضاء قرارداد يك ساله مي دانست و نه تنها تا پايان فصل.
سپس صحبت از «كارلوس بيانچي» مربي اسبق «بوكاجونيورز» شد، مردي كه گاسپارت به او علاقه فراواني دارد، اما «بيانچي» نيز مجددا به «بوكا» بازگشت و سرانجام «رادوميرآنتيچ» مربي اي كه سابقه هدايت «بارسا» در سالهاي دور را نيز داشت بر اين مسند تكيه زد.
با حضور «آنتيچ» گويي «بارسلونا» روحي تازه گرفت، اين تيم پس از مدتها ناكامي «رئال بتيس» را با نتيجه 4 بر صفر در خانه شكست داد و در جام قهرمانان نيز شاگردان «هكتور كوپر» را با نتيجه 3 بر صفر نقره داغ كرد و همچنان در جام قهرمانان اروپا بي رقيب باقي ماند. به هر صورت به عقيده كارشناسان و روزنامه «ماركا» چاپ اسپانيا بارسلونا نيازمند ستارگان جديد است، اين تيم هميشه خاستگاه و جايگاه ستارگان بزرگ دنياي فوتبال بوده است، نه جوانان، بي نام اما پرتلاش. مسئولان «بارسا» به نظر مي آيد اين فصل را تنها در تلاشي براي رسيدن به رتبه چهارم جدول براي راهيابي به مسابقات فصل آينده جام قهرمانان اروپا و حضور در جمع چهار تيم برتر اروپا هستند و آنگونه كه از اخبار و شواهد برمي آيد تا پايان اين فصل هيچ مهره جديدي به اين تيم اضافه نخواهد شد اما فصل آينده خيلي ها رفتني خواهند بود و به نظر اولين فرد «بونائو» دروازه بان آرژانتيني اين تيم است، زيرا او در طول اين فصل با وجود فراز و نشيب هاي فراواني كه داشته است يكي از اركان اصلي شكست هاي اخير بارسلونا با اشتباهات بچه گانه اش بوده است.
«ميشل رايزيگر» و«خوان رومان ريكلمه» نيز علي رغم قرار نگرفتن در تركيب ثابت «بارسا» نغمه جدايي سرداده اند و «روچنباك» نيز با وجود تمام شايستگي هايش در تركيب اين تيم جا نيفتاده است، «مارك اوورماس» نيز دچار افت شديدي شده است خلاصه همه چيز خبر از يك خانه تكاني بزرگ در بارسلونا را مي دهد، كاري كه فصل پيش «ميلان» انجام داد و امسال تا رسيدن به آن تيم رويايي دهه 90 فاصله اي ندارد، اما در بارسا پيوستن، «خوان پابلو سورين» و شايد «جيمي فلويدهاسل بنك» در سال آينده به اين تيم حتمي به نظر برسد.
به هر صورت «بارسلونا» جاني تازه گرفته است، رئيس «گاسپارت» خداحافظي كرد و شايد اين اخبار حاكي روزهاي خوشي براي «روسو بلوهاي» ايالت «كاتالون» باشد، روزهايي توفاني و البته بدون حاشيه!!!
مسئولان بارسلونا پس از امضاي قرارداد يك ساله با «آنتيچ» هنوز براين تصميم خود پافشاري مي كنند تا براي فصل آينده از بين كارلوس بيانچي، خوزه سزار منوتي، آرسن ونگر و اسون گوران اريكسون يك نفر را براي احراز اين پست پرخطر به استخدام خود دربياورند، از طرفي با رفتن «ونگال» از «بارسا» مطبوعات براين عقيده هستند كه جايگاه بازيكنان هلندي اين تيم نظير، «دي بوئر»، «فيليپ كوكو» و شايد «پاتريك كلايورت» به خطر بيفتد. آيا اين اتفاق خواهد افتاد. در اين منطقه هر حادثه اي امكانش هست.
ترجمه: مسيح فرزانه