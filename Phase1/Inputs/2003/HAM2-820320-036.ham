يادآوري
تعداد بيكاران
در حالي كه سيد صفدر حسيني وزير كار و امور اجتماعي در يك گفت وگوي تلويزيوني تعداد بيكاران كشور را 3 ميليون نفر اعلام مي كند به فاصله چند ساعت بعد رئيس مركز آمار ايران در گفت وگو با همين رسانه مي گويد: تعداد بيكاران ايران 6/2 ميليون نفر و نرخ بيكاري را در پايان سال 1381 معادل 5/12 درصد اعلام مي كند. تعداد بيكاران واقعي در كشور چند نفرند؟ تعريف بيكار و شاغل در مركز آمار ايران چيست؟ آيا وزير كار و امور اجتماعي از تعريف ديگري استفاده كرده و تعداد بيكاران را 400 هزار نفر بيشتر از رئيس مركز آمار ايران محاسبه مي كند؟ با توجه به اينكه برنامه ريزي هاي اقتصادي كشور در شرايط حاضر براساس ايجاد فرصتهاي شغلي جديد و كاهش نرخ بيكاري بنا نهاده شده است، آيا مي توان رقم دقيق تعداد بيكاران را مشخص كرد؟ تا زماني كه نرخ بيكاري واقعي، تركيب جنسي بيكاران، كيفيت بيكاران از نظر سطح تحصيلات، سطح مهارتهاي شغلي و... به صورت دقيق وجود ندارد، برنامه ريزي ها نيز گمراه كننده خواهد شد. سالهاست كه گفته مي شود يك بانك اطلاعاتي كارآمد براي آمارگيري دقيق، بهنگام و سريع از بيكاران قرار است تشكيل شود كه نشده است. چرا؟