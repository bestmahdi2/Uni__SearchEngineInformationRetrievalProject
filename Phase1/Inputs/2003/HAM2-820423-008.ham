وزارت پست و تلگراف و تلفن:
مسدود شدن دو سايت وبلاگ ايراني خطاي بخش خصوصي بود
وزارت  پست  و تلگراف  و تلفن  با اعلام  اينكه  بسته  شدن  دو سايت  «پرشين بلاك» و «بلاك  اسپات» ناشي  از اشتباه  فني  يك  شركت  خصوصي  بوده  تأكيد كرد كه خطاي  اين  شركت  پيگيري  خواهد شد.
به  گزارش ايرنا در اطلاعيه  اين  وزارتخانه  آمده است با پيگيري  اخباررسانه ها پيرامون  بسته  شدن (فيلترينگ )دو سايت  «پرشين  بلاگ» و «بلاگ  اسپات» از سوي  كارشناسان  وزارت  پست  و تلگراف  و تلفن ، مشخص  و محرز شد كه  اشتباه از شركت  خصوصي  «پارس  آن لاين» بوده است .
در اين  اطلاعيه  خاطرنشان  شده  است  كه  براساس  ابلاغيه  كميته تعيين  مصاديق مصوب  شورايعالي  انقلاب  فرهنگي  تنها قرار بود، تعداد  اندكي  از هزاران  وبلاگ اين  سايت هابسته  شود اما شركت  يادشده  نسبت  به  مسدود كردن  كل  دوسايت  اقدام كرد.
برپايه اين  گزارش ،وزارت  پست  و تلگراف  و تلفن ، دستور بازگشايي  سايت هاي مورد نظر را صادر و به  شركت «پارس  آن لاين» نيز تذكر داده  تا در اعمال مقررات  دقت  كند، در غيراينصورت  با آنها، برخورد قانوني  خواهد كرد.
همشهري در تماس با مديران شركت پارس آن لاين كسب اطلاع كرد كه سايت هاي مذكور پس از تذكر وزارت پست، تلگراف و تلفن باز شده است.