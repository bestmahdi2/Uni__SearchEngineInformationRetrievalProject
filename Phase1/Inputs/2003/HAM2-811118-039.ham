پيونگ يانگ با بين المللي شدن مسئله 
هسته اي مخالفت كرد
كره شمالي بار ديگر با تاكيد بر مواضع قبلي خود اعلام كرد كه مخالف تلاش هاي آمريكا
براي بين المللي كردن مسئله هسته اي شبه جزيره كره است. 
يك سخنگوي وزارت خارجه كره شمالي گزارش داد، به رغم تلاش هاي واشنگتن در اين راستا، 
شوراي امنيت سازمان ملل بايد با بي طرفي با اين موضوع برخورد كند. اين سخنگو كه نامي 
از وي برده نشده، به شوراي امنيت توصيه كرده است كه درباره بحران هسته اي موضع بي طرفي 
اختيار كند، در غير اين صورت پيونگ يانگ آن را به رسميت نمي شناسد. 
وي خاطرنشان كرد كه آمريكا و سازمان بين المللي انرژي اتمي سعي دارند به هر نحوي مسئله 
اتمي شبه جزيره كره را در شوراي امنيت مطرح كرده و به اين ترتيب بر كره شمالي فشار وارد
آورند. 
لازم به يادآوري است سازمان بين المللي انرژي اتمي سعي دارد در نشست هفته آينده هيات 
مديره خود چگونگي طرح مسئله هسته اي در شوراي امنيت را به بحث و بررسي بگذارد. اين 
سخنگو گفت كه ما به طرح اين مسئله در شوراي امنيت توجهي نداريم و از اين شورا مي خواهيم 
كه مسئوليت آمريكا را در اين خصوص مورد سوال قرار دهد.