سيگار و بارداري
سيگار مي تواند موجب بروز خطرات جدي در سيستم باروري زنان شود. يك برآوردي نشان داده كه بيش از 14 ميليون از زنان در جهان در سنين 44-18 ساله سيگار مي كشند كه از اين ميزان 2/72% از آنان در سنين باروري هستند و اين ميزان بيش از 2 برابر چيزي است كه در اهداف بهداشت براي همه تا سال 2000 پيش بيني شده است.
* زناني كه در طول بارداري سيگار مصرف مي كنند در معرض خطر زايمان زودرس، مشكلات دوران بارداري، نوزادان زير وزن طبيعي، مرده زايي و ميزان بالايي از مرگ نوزادان زير يك ماهگي مي باشند.
* سيگار كشيدن در زنان باردار و مادراني كه به تازگي زايمان كرده اند باعث بروز خطر براي نوزادانشان خواهد شد. از جمله سندرم مرگ ناگهاني، ضعف پيشرفته ريه، آسم، عفونت هاي حاد تنفسي.
* يك بررسي نشان داده كه هزينه درماني و پزشكي براي زايمان غيرطبيعي در مادران سيگاري تقريباً دو برابر(10894دلار)افراد غيرسيگاري است(6544دلار).
* برآورد شده كه هزينه هاي پزشكي مربوط به بارداري و زايمان غيرطبيعي زنان سيگاري 179 ميليون دلار يا 11% كل هزينه هاي بارداري و زايمان هاي غيرطبيعي  را به خود اختصاص مي دهند. البته با فرض اينكه شيوع مصرف سيگار 19% محاسبه شده باشد.
* تخمين زده شده كه هزينه هاي پزشكي زايمانهاي غيرطبيعي مربوط به زنان سيگاري با فرض اينكه شيوع مصرف سيگار در طول بارداري 19% باشد 4/1 ميليارد دلار مي باشد.
* ميزان مصرف سيگار در زنان باردار در سال 1995 تقريباً 14% بوده است كه در مقايسه با سال 1989 به ميزان 29% و از سال 1994 به ميزان 5 درصد كاهش يافته است. شيوع استعمال دخانيات در زنان باردار در سال 2000 ده درصد كاهش پيدا كرده است.
* يكي از اهداف برنامه هاي بهداشت براي همه تا سال 2000 افزايش ميزان ترك سيگار و مهم تر از آن افزايش ترك سيگار در طول دوران بارداري به ميزان 60% و از طرف ديگر هدف اين برنامه افزايش ميزان ترك سيگار از طريق مشاوره و پيگيري هاي كلينيكي تا ميزان 75%.
* زنان سيگاري كه در طول دوران بارداري سيگار را ترك مي كنند از سلامتي بيشتري برخوردار خواهند شد. ميزان تولد نوزادان نارس و زير وزن طبيعي بايد از طريق ريشه كن شدن مصرف سيگار در طول دوران بارداري به ميزان 26-17% كاهش يابد.
ترجمه: فرزانه فرشاد