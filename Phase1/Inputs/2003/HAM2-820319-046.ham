رئيس مجلس شوراي عربستان سعودي وارد تهران شد
گروه سياسي: «شيخ  صالح  بن  حميد» رئيس  مجلس  شوراي  عربستان  سعودي  روز گذشته در راس يك  هيات  پارلماني  وارد تهران  شد و در فرودگاه  مهرآباد مورد استقبال مهدي  كروبي رئيس  مجلس  قرار گرفت .
به گزارش ايرنا وي  در فرودگاه  مهرآباد در گفت  و گو با خبرنگاران ، هدف  از سفرش  به تهران  را بررسي  راههاي  گسترش  همكاري  پارلماني  و تقويت  هرچه  بيشتر روابط بين  دو كشور عنوان  كرد.
بن حميد گفت : هم  اكنون  شاهد پيشرفت  روابط بين  دو كشور در زمينه هاي مختلف  هستيم  و به  اين  پيشرفت  روابط نيز افتخار مي كنيم .
رئيس  مجلس  شوراي  عربستان  سعودي  به  شرايط كنوني  منطقه  و جهان  اشاره كرد و گفت : اين  شرايط ايجاب  مي كند تا مسئولان  دو كشور در زمينه هاي  مختلف با هم  تبادل  نظر و همفكري  داشته  باشند.