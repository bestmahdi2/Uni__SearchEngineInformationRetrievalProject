اجتهاد پشتوانه تامين حقوق زنان در
دنياي جديد است
گروه اجتماعي: مشاور رئيس جمهور و رئيس مركز امور مشاركت زنان امروز با خانم ميسون ملك 
مشاور فرهنگي صندوق جمعيت سازمان ملل ديدار و گفتگو كرد. 
به گزارش روابط عمومي مركز مشاركت زنان، در اين ديدار ابتدا خانم ميسون ملك به اهميت 
نقش دين و مذهب در پيشبرد اهداف صندوق جمعيت اشاره نمودو گفت: با توجه بيشتر به عوامل 
فرهنگي و مذهبي در كشورهاي مختلف ما توانستيم از دين به عنوان يك اصل مهم در پيشبرد
اهداف صندوق جمعيت بهره برداري نماييم. 
سپس مشاور رئيس جمهور ضمن مثبت ارزيابي كردن عملكرد صندوق جمعيت اذعان داشت: جاي بسي 
خوشحالي است كه دنياي امروز بخصوص در آغاز هزاره سوم ميلادي توجه جدي تري به مذهب داشته 
و اگر اغراق نباشد انقلاب اسلامي و رهنمودهاي رهبر كبير انقلاب اسلامي به عنوان يك 
شخصيت سياسي، مذهبي در رسيدن به اين مهم بسيار تاثيرگذار بوده است. 
رئيس مركز امور مشاركت زنان همچنين به نقش اساسي مذهب در پيشبرد انقلاب اسلامي و
موفقيت زنان در عرصه هاي مختلف اشاره نمود و گفت: يك اصل مهم كه در فقه شيعه وجود دارد
اصل اجتهاد است، بنابراين وجود اين اصل كمك مي كند كه اسلام قابليت پياده شدن براي همه 
زمانها و مكانها را داشته باشد.