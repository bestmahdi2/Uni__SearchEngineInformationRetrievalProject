آمار ثبت شده مبتلايان به ايدز در ايران 5 هزار و 780 نفر است
گروه اجتماعي:رئيس  اداره  كنترل  ايدز و هپاتيت  مركز مديريت  بيماريهاي  وزارت بهداشت ، درمان  و آموزش  پزشكي  گفت : آمار واقعي  ثبت  شده  مبتلايان  به  ايدز در ايران  تا اول  مهرماه  امسال ، پنج هزار و 780 نفر است .
دكتر ميترا معتمدي  هروي   در گفت وگو با خبرنگار اجتماعي  ايرنا افزود: از اين  تعداد پنج هزار و 33 نفر آلوده  به  ويروس اچ .آي .وي  و 53 نفر مبتلا به  بيماري  ايدز هستند و 694 نفر نيز بر اثر ابتلابه  اين  بيماري  فوت  كرده اند.
معتمدي ، اظهار داشت : بر اساس  آخرين  آمار مركز مديريت  بيماريهاي  وزارت بهداشت ، مهمترين  راه هاي  انتقال   ايدز در ايران  به ترتيب  اعتياد تزريقي ، آميزش ، تماس  با خون  آلوده  و انتقال  از مادران  به  كودكشان  است .
وي  با بيان  اينكه  شايعترين  گروه  سني  مبتلا به  ايدز 35 تا 44 ساله ها است ، گفت  4/0 درصد از افرادي  را كه  در ايران  به ايدز مبتلا شده اند، كودكان  تشكيل  مي دهند.
رئيس  اداره  كنترل  ايدز و هپاتيت  مركز مديريت  بيماريهاي  وزارت  بهداشت گفت : اقدامات  پيشگيرانه  و مقابله  با ايدز و آموزش  در اين  زمينه  در ايران تا حدي  مؤثر بوده  است  و در حال  حاضر بسياري  از مردم  بويژه  جوانان  ازراه هاي  انتقال  ويروس  ايدز بخوبي  اطلاع  دارند.
به گفته  معتمدي ، درحال  حاضر اپيدمي ايدز در كشور ما محدود به  گروه  خاصي از افراد جامعه (عمدتا مصرف كنندگان  تزريقي  مواد مخدر)است  و اين  گروه به علت  داشتن  عادات  و رفتارهاي  پر خطر از جمله  فحشا، استفاده  از سوزن  وسرنگهاي  مشترك  و زندگي  خارج  از پوشش  سيستم  بهداشتي  و درماني  قادرند جامعه  را با خطرات  بالقوه  عظيمي  مواجه  كنند.
رئيس  اداره  كنترل  ايدز و هپاتيت  مركز مديريت  بيماريهاي  وزارت  بهداشت  نقش  سازمانهاي  غيردولتي  را در آموزش ، پيشگيري  و مقابله  با بيماري  ايدزبسيار مؤثر ارزيابي  كرد و خواستار جلب  مشاركت  اين  تشكلها در سراسر كشورشد.
معتمدي  تصريح  كرد: بيماري  ايدز بواسطه  ماهيت  خاص  خود يك  معضل  اجتماعي ، اقتصادي ، رواني  و يكي  از اساسي ترين  خطرات  تهديدكننده  سلامت  انسانها است و بر تمامي جوانب  زندگي  انسانها تأثير مي گذارد.
وي  گفت : ممكن  است  برخي  افراد مبتلا به  ويروس  ايدز باشند و بدون  داشتن علائم  و مسئله  خاصي  حتي  تا 10 سال  به  زندگي  عادي  خود ادامه  دهند اما پس  ازاين  مدت  علائم  بيماري  ايدز بروز مي كند.