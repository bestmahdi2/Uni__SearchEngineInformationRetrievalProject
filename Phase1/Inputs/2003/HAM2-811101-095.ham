پيشكسوت موسيقي كردي شمال استان خراسان 
درگذشت
استاد" نيازعلي صحرا روشن "پيشكسوت موسيقي كردي شمال خراسان، شنبه در سن 70 سالگي 
درگذشت. 
مرحوم استاد صحرا روشن لقب موسيقي كرمانجي نام گرفته بود. وي در سال 1312 در روستاي 
" اوغاز" از توابع شيروان متولد شد. 
اين استاد برجسته از كودكي به موسيقي و نواختن كمانچه و دهل علاقه داشت و دهل را
نزد پدر و كمانچه را نزد استاد حسن خان اسپيچيري فرا گرفت. 
استاد پيشكسوت موسيقي خراسان قرار بود در چهارمين جشنواره موسيقي نواحي كه هم 
اكنون در كرمان جريان دارد، آخرين آثار هنري خود را عرضه كند. 
شيوه او در نواختن كمانچه و دهل ممتاز و سينه او مالامال از نغمه هاي شگفت انگيز
ايل نشينان كرد شمال خراسان بود. 
شناخت و تسلط مرحوم استاد صحرا روشن در بازيها، رقصها و آيينهاي شمال خراسان به 
گونه اي بود كه همه او را به عنوان مرجعي بديل مي شناختند.