آغازي بريك پايان
بررسي تيم هاي ليگ در نيم فصل 
عكس: محمد رضا شاهرخي نژاد
نيم فصل اول ليگ برتر با اتفاقات و جريان هاي تازه اي همراه بود آنچه كه بيش از هر
چيز نمود پيدا مي كرد، افول قدرت هاي سنتي و ستارگان نامي شان بود. اين گونه بود كه 
مي ديديم تيمي مثل ذوبآهن در تهران پرسپوليس را با شكست روبه رو مي سازد. نقطه روشن 
نيم فصل اول ليگ برتر پديدار شدن قطب زرد- سپاهان اصفهان - بود. تيمي كه به قهرماني 
نيم فصل رسيد. به بررسي شرايط تيم ها در نيم فصل اول و تغييرات احتمالي شان در نيم فصل 
دوم مي پردازيم. 
امير عربي 
& سپاهان اصفهان 
موقعيت در جدول 1



بهترين اتفاق نيم فصل اول، عبور سپاهان از خط مرزها بود. آنها با هدايت صحيح فرهاد
كاظمي- پرچمدار موج نوي مربيگري - و شخصيت بالايي كه نه در يك فصل بلكه در طول سال هاي 
اخير به دست آورده اند، قهرمان مطلق نيم فصل شدند. اولين جرقه وقتي نمايان شد كه سپاهان 
در تهران استقلال را با شكست روبه رو ساخت فرهاد كاظمي كه - كه خود پسر اين فوتبال است 
و با شرايط حاكم بر فوتبال ايران به خوبي آگاه است - توانايي اش را داشته كه تيمش را به 
شكل تيم هايي مدرن آرايش دهد و پيش از آن ياد گرفته، چگونه بايد يك تيم را براي يك فصل 
موفق آماده كرد البته با تمرين صحيح و بدنسازي علمي. اين چنين است كه مي بينيم سپاهان 
با سيستم 2- 4- 4 و با دفاع خطي بازي مي كند. كمتر تيمي در سال هاي اخير توانسته 
سيستم دفاع خطي رابه خوبي سپاهان پياده سازي كند، آنهايي هم كه اين سيستم را پياده سازي 
كرده اند پس از چند نتيجه ناموفق دوباره به 25- 3 بازگشته اند. اما كاظمي در اولين 
گام نگرش مدافعانش را نسبت به چگونه دفاع كردن تغيير داد سيامك فراهاني، مدافع آخر
جوان سپاهان، مي گويد: "كاظمي از من مي خواهد در تمامي صحنه ها يك تماشاگر باشم. من 
اصلا حق ندارم به عنوان نفر اول با مهاجم حريف درگير شوم اين وظيفه شخص ديگري است. 
فقط زماني حق دخالت دارم كه بازيكني براي جلوگيري از پيشروي مهاجم حريف باقي نمانده 
باشد. "سرمربي سپاهان ديگر بازيكنان سپاهان را نيز با تمرينات صحيح و الگوسازي مدرن با
تاكتيك موردنظرش آشنا كرد و به خوبي سوءتعبيرهاي تاكتيكي و تكنيكي را از بين برد. حالا
سپاهان آماده نبرد براي قهرماني شده بود. در خط دفاع رضا حسن زاده بهترين بازي هايش را
به تماشا مي گذاشت و در خط حمله ادموند بزيك، انگار تازه متولد شده بود. در اين ميان 
تمام بازيكنان سپاهان، از آرمناك تا محرم نويدكيا، سعيد بيات، سيامك عاشوري، سعيد
رمضاني، سهيل كرمي و البته اصغر طالب نسب بهترين بازي هايشان را به تماشا مي گذاشتند. 
در مورد شخصيت سازي سپاهان نيز گفته هاي بسياري وجود دارد كه بخشي از آن به حضور يك 
ساله استانكو برمي گردد. مردي كه با آمدنش بازيكني همه كاره مثل محرم نويدكيا را به 
فوتبال ايران هديه كرد و باعث تحول دوباره بزيك، خادمي، فراهاني، كريمي و بسياري از
جوانان سپاهان شد. 
بهترين بازيكن نيم فصل: محرم نويدكيا. هافبك مياني سپاهان به درستي مركز ثقل اين تيم 
است. او در دفاع و جنگ هاي ميانه ميدان يك برنده واقعي است و هنگام تهاجم با روحيه خاصي 
به دروازه حريفان يورش مي برد و موقعيت سازي مي كند. 
نويدكيا، امروز پنالتي زن قهاري نيز است به همين دليل او آقاي گل نيم فصل اول شد. 
پديده نيم فصل: سپاهان تيمي داشت كه همه بازيكنانش متحول شده جلوه مي كردند. محمود
كريمي با آن فرارهاي سرعتي، سعيد رمضاني با آن پاس هاي دقيق پشت دفاع و بازي سازي 
بي نقصش، رضا حسن زاده، ادموند بزيك، سعيد بيات و.. اما اصغر طالبنسب را با سپاهان 
كاظمي شناختيم. بازيكني كه در جناح چپ سپاهان، حالا به يك مهره ثابت تبديل شده است. 
يقينا او پديده اين فصل سپاهان است. 
بهترين اتفاق: براي سپاهان بهتر از اين نمي شد، برخي از مهره هاي نامي اين تيم كه در
سال هاي اخير به پاشنه آشيل تبديل شده بودند به يك نيمكت نشين تبديل شوند فرهاد كاظمي، 
مجيد بصيرت و لئون استپانيان دو بازيكني كه امروز بازيكنان نود دقيقه اي نيستند را روي 
نيمكت مي نشاند و مطابق با شرايط از آنها استفاده مي كند. 
نيم فصل دوم: شروع نيم فصل دوم براي سپاهان متفاوت از نيم فصل اول است. حالا آنها
به عنوان قهرمان نيم فصل، به شروع قدرتمندانه مي انديشند. در اين بين انديشه مديران 
سپاهان در جذب بازيكنان محبوب بسيار هوشمندانه است. محمدرضا مهدوي به همين دليل به 
سپاهان پيوست. شايد در روزهاي آينده پرويز برومند نيز پيراهن سپاهان را بر تن كند. 
& پرسپوليس 
موقعيت در جدول 2



پرسپوليس مثل هميشه تمرينات پيش فصل خود را با بدنسازي مدرن كماسي به پايان برد. اما
آيا اين تيم در تاكتيك هاي تيمي نيز مثل بدنسازي اش پيشرفت داشته است؟ نمايش هاي 
پرسپوليس در اين فصل دوباره ثابت مي كند كه پرسپوليس خوب و باحوصله تمرين نمي كند. اين 
تيم اشكالات بسياري دارد اشكالاتي كه با تمرين صحيح در فضاي كوچك و الگوسازي برطرف 
مي شود اما انگار مربيان پرسپوليس همچنان به برتري با استفاده از قدرت بدني مي انديشند. 
به گمان آنها مي توان با بازي فيزيكي در برابر هر تيمي پيروز شد. اين گونه است كه 
مي بينيم در سيستم 2- 5- 3 پرسپوليس افشين پيرواني و يحيي گل محمدي به تناوب هافبك 
دفاعي پرسپوليس مي شوند و از بهروز رهبري فرد و يا علي انصاريان در نقش يك بال استفاده 
مي شود. پايان رافت نيز در تاكتيك پرسپوليس يك برگ برنده مطلق است ! نقطه تاريك قرمزها، 
ضعف اين تيم در برابر تيم هايي است كه از مربي خارجي بهره مي گيرند. پرسپوليس از بازي 
مقابل استقلال كخ، فولاد بگوويچ، ذوبآهن دارابينيان و سايپاي مي تنها سه امتياز به دست 
آورد. ضمن اينكه اين تيم هرگز در نمايش فوتبال نيز در برابر اين تيم ها برنده نبود. دست 
پرسپوليس براي تيم هايي كه مربيانشان توانايي آناليز صحيح را دارند، رو است اين همان 
پاشنه آشيل تيم پروين است كه در جام باشگاه هاي آسيا برايشان مشكل ساز خواهد شد. البته 
اين نقاط ضعف ديگري را هم دارد. پرسپوليس هنوز ياد نگرفته كه چگونه بايد توپ را به رضا
جباري برساند. رضا جباري يك بازيكن تكنيكي و خلاق است او وقتي مفيد است كه توپ داشته 
باشد. اما در لحظاتي از بازي رضا جباري به يك مهره بي تاثير تبديل مي شود. بازيكني كه 
از جريان بازي دور است. در مورد عارف محمدوند نيز اين مشكل وجود دارد. بازيكني كه در
برابر استقلال آن گونه نمايش مي دهد چرا در ديگر بازي هاي پرسپوليس يك مهره خنثي و
بي تاثير است، پرسپوليس در نيم فصل دوم ابتدا بايد به اين فكر كند، چگونه از بهترين 
بازيكنانش بهترين بازي را بگيرد. 
بهترين بازيكن نيم فصل: در پرسپوليس چهار بازيكن به تناوب در نتيجه گيري هاي اين تيم 
نقش داشته اند. رضا جباري، پايان رافت، عارف محمدوند و يحيي گل محمدي. هر كدام از آنها
در ديدارهايي مرد سرنوشت ساز پرسپوليس بوده اند. 
پديده نيم فصل: در پرسپوليس بازيكني، به عنوان پديده تماشا نشد. حتي ابراهيم اسدي كه از
او انتظارات بيشتري را داشتيم روي نيكمت چسبيد و هرگز به يك هافبك كامل تبديل نشد. 
بهترين اتفاق: بهترين تصميم مديران پرسپوليس و علي پروين، آوردن اشميت بود. حالا
پرسپوليس مي تواند درست و با حوصله تمرين كند، البته اگر اشميت در پرسپوليس برنامه ريز
و تمرين دهنده اول باشد. 
نيم فصل دوم: كادر فني پرسپوليس هنوز به قهرماني اميدوار است. آنها نيم فصل را با
هوشياري بيشتري آغاز مي كنند، چرا كه مي دانند حتي در تهران نيز يك تيم از پيش برنده 
نيستند. 
& پاس 
موقعيت در جدول 3



پاس از نظر مهره بسيار غني است. اما چرا اين تيم در نيم فصل اول چندان موفق نبود؟
همايون شاهرخي كه بعدها به عنوان سرمربي تيم ملي انتخاب شد، پاس را به خوبي براي 
ديدارهاي اول آماده نكرده بود. البته او چند مهره كليدي خود را در تمرينات پيش از فصل 
در اختيار نداشت. محسن بياتي نيا، جواد نكونام و محمد نصرتي به همراه تيم ملي اميد در
بوسان بودند، ضمن اينكه بعضي از مشكلات حاشيه اي ابتداي فصل مانع از تمرين بانشاط و
روحيه بخش مي شد. به هر روي، پاس در ميانه هاي فصل به يكباره اوج گرفت و به چند پيروزي 
خوب دست يافت. اما دوباره در دو بازي پاياني نيم فصل پنج امتياز از كف داد- البته پاس 
در هفته نهم با بد شانسي مقابل پرسپوليس تن به شكست داد- نكته مهم درباره پاس اين است، 
خداداد عزيزي در نتيجه گيري پاس نقش اول را ايفا مي كند. هرگاه او آماده باشد، با آن 
حركات تماشايي و خلاقيت ذاتي اش به راحتي پاس را به گل مي رساند. در تيم پاس جواد
نكونام نيز به يك مهره كارساز تبديل شده. او مركز ثقل، طراح و توپگير خط مياني پاس است. 
با وجود اين دو در كنار بازيكنان جوان و با انگيزه اي مثل رسول خطيبي، محمد نصرتي، محسن 
بياتي نيا، حميد هدايتي، سبو شهبازيان و... پاس هنوز يكي از مدعيان قهرماني است. 
بهترين بازيكن نيم فصل: در تيم پاس جواد نكونام بهترين بازيكن نيم فصل بود. حضور چند
ساله در تمرينات تيم ملي و كار كردن با مربياني مثل بلاژويچ و ايوانكوويچ به او اعتماد
به نفس خاصي بخشيده. نكونام تكامل يافته - همان بازيكني كه در ديدار هفته گذشته مقابل 
دانمارك در كنار خداداد بهترين بازيكنان ايران بودند- مي تواند يكي از اركان قهرماني 
پاس باشد، البته اگر از توانايي هاي او و ديگر جوانان پاس به درستي بهره گرفته شود. 
پديده نيم فصل: پاس جوانان بسياري دارد. يكي از آنها آرش برهاني است كه هرگاه به زمين 
آمد خوب و مفيد نمايش داد البته محمد نصرتي، هدايتي، رجبي و... ديگر جوانان پاس بودند
كه بازي هاي خوبي را از خود به تماشا گذاشتند. 
بهترين اتفاق: براي پاس بهتر از اين نمي شد كه همايون شاهرخي به عنوان سرمربي تيم ملي 
انتخاب شود. اين انتخاب به پاس شخصيت مي بخشد. 
نيم فصل دوم: بسياري اعتقاد دارند كه اگر خداداد عزيزي بخواهد، پاس قهرمان ليگ برتر
مي شود! با نمايشي كه از او در تيم ملي ايران ديديم، چندان دور نيست كه خداداد يك تنه 
پاس را به قهرماني برساند. 
& فجر سپاسي 
موقعيت در جدول 4



فجر سپاسي تيمي گرم و صميمي است. صميميتي كه غلام پيرواني به اين تيم بخشيده است. 
جوانان شيرازي همچنان در دفاع يكي از تيم هاي برتر ليگ هستند- هر چند فجر سپاسي در
ديدار آخر خود مقابل استقلال سه گل دريافت كرد- اما در حمله مشكلاتي دارند فجر سپاسي 
استخوان بندي چند سال اخير خود را حفظ كرده. ضمن اينكه جواناني كه به تركيب اين تيم 
اضافه شده اند، كاملا درست و صحيح با جو ليگ برتر آشنا هستند. مهدي رحمتي، علي عليزاده، 
مهرزاد معدنچي و... عليرضا پورمند و وحيد رضايي همچنان از بهترين بازيكنان فجر هستند. 
غلام پيرواني نيز بر پايه اين دو تيمش را آرايش مي دهد. فجر سپاسي هنوز به آن روحيه 
برتري جويي نرسيده كه در برابر تيم هاي بزرگ تهراني به پيروزي برسد، در حالي كه اين تيم 
توانايي اش را دارد كه سپاهان را در اصفهان مغلوب كند! اگر فجر به اين شخصيت و روحيه 
برسد، مي تواند يكي از مدعيان ليگ حرفه اي سال هاي آينده باشد. 
بهترين بازيكن نيم فصل: در تيم فجر، مهدي رجبزاده يك بازيكن كامل و مفيد است كه به 
اردوي تيم ملي نيز دعوت شد. در كنار او عليرضا پورمند و وحيد رضايي نيز بهترين بازي هاي 
خود را به تماشا گذاشتند تا فجر سپاسي در مكان چهارم قرار گيرد. 
پديده نيم فصل: مهرزاد معدنچي و علي عليزاده. 
& استقلال تهران 
موقعيت در جدول 5



استقلال با آوردن كخ به دنبال تحول بود. يك مربي درجه يك آلماني كه سابقه حضور در
تيم هاي درجه اول آلماني را داشته، مي توانست براي استقلال شخصيت حرفه اي را به ارمغان 
آورد. اما چرا استقلال دور از انتظار نمايش داد. 
بخشي از پاسخ اين سوال به آشنايي كخ با فوتبال ايران و نبود يك دستيار باتجربه ايراني 
برمي گردد و بخشي ديگر به ابزار لازم براي قهرماني در مورد استقلال. گفته مي شود اين 
تيم پرمهره ترين تيم ليگ است، اما كامل ترين؟ حضور رولند كخ ما را به اين نتيجه رساند
كه برخي از بازيكنان نامي استقلال ديگر مهره هايي كارآمد نيستند استقلال براي جانشيني 
آنها بازيكني را نداشت. با اين وصف، كخ مجبور شد در هر بازي با تركيبي متفاوت تيمش را
به ميدان بفرستد- هر چند در اين مورد گفته مي شود، بعضي از فشارهاي بيروني بر
تصميم گيري كخ تاثيراتي را داشته - استقلال تا پايان نيم فصل نتوانست بازيكن مورد نظر
را براي برخي از پست هاي كليدي بيابد. بين همه بازيكنان اين تيم هنوز يك هافبك دفاعي 
كامل يافت نمي شود. آنچنان كه آبي ها هنوز يك مدافع آخر كامل و باتجربه را در اختيار
ندارند. هنوز بازيكني پيدا نشده كه جانشين مناسبي براي محمد نوازي در جناح راست استقلال 
باشد و.. استقلال در اين فصل دو روش را آزمايش كرد. 
روش 2- 5- 3 و استفاده از توپ هاي هوايي و روش 1 3 2- 4 و استفاده از بازي زميني 
و پاس هاي بلند پشت دفاع. آبي ها در پياده سازي هر دو روش با چالش هايي روبه رو مي شدند. 
در 2- 5- 3 هرگز پيستون راست كاملي وجود نداشت كه در حملات آنها توازن ايجاد كند و
در 1- 3- 2- 4 دو بازيكن مياني، هافبك آزاد، و تك مهاجم روشن نشد. دليل روشن براي 
چالش ها اين است كه كخ خود بازيكنانش را انتخاب نكرده. استقلال كه در مهره چيني با اين 
مشكلات روبه رو شد، سوءتعبيرهايي در تاكتيك تيمي اش به وجود آمد. مثلا در بسياري از
بازي هاي اين تيم براي موج سوم حملات برنامه ريزي نمي شد و يا خط مياني بسيار با فاصله 
از خط حمله حركت مي كرد. حالا كخ با آشنايي شش ماهه مي تواند استقلال را در نيم فصل دوم 
متحول كند، البته اگر بازيكنان مورد نظرش را پرورش داده باشد. 
بهترين بازيكن نيم فصل: هادي طباطبايي براي استقلال و البته براي ليگ ايران يك 
دروازه بان درجه اول بود. حضور در تمرينات اينترميلان به او اعتماد به نفس خاصي بخشيده 
كه مي تواند در برابر ذوبآهن و در دقيقه 90 آن گونه توپ امير وزيري را بگيرد. 
پديده نيم فصل: احمد فيض كريملو بال چپ آبي ها به طور اتفاقي به اين تيم پيوست اما با
رعايت اصول بازي، به يكي از بهترين بازيكنان استقلال تبديل شد. بازيكني كه پس از دريافت 
توپ، به خوبي حركت مي كند، پاس مي دهد و فضاسازي مي كند. او چند سال دير كشف شد. 
بهترين اتفاق: استقلال پي برد كه براي رسيدن به موفقيت به اطلاعات نياز دارد. به همين 
دليل منصور پورحيدري و مرتضي محصص به كادر مديريتي و فني اين تيم اضافه شدند. حضور اين 
دو مرد باتجربه نمايش هاي بهتري را از استقلال نويد مي دهد. 
& سايپا
موقعيت در جدول 6



سايپا مثل ديگر تيم هايي كه براي تيمشان مربي خارجي آوردند، به دنبال نگرش هاي حرفه اي 
در فوتبال است. آنچه كه جيوواني مي تا حدودي به آنها بخشيد. مربي ايتاليايي تيمش را بر
پايه روش دفاع - ضد حمله آرايش مي دهد. محمد سلطاني در اين روش سايپا يكي از بهترين 
بازيكنان است. او با پاس هاي بلند خود به خوبي جريان بازي را از دفاع به حمله مي برد، 
ضمن اينكه در دفاع يكي از موثرترين هافبك هاي سايپا است. نقطه ضعف سايپا نگرش غلط
مدافعان اين تيم به چگونه دفاع كردن است. براي روش مورد نظر جيوواني مي مي بايست هر چه 
سريع تر مدافعان اين تيم اصول دفاع صحيح را بياموزند. 
* بهترين بازيكن نيم فصل: محمد سلطاني 
* پديده نيم فصل: مهران آقاطاهري 
& پيكان 
موقعيت در جدول 7



براي پيكان بهتر از اين نمي شد كه نيم فصل را آن گونه به پايان ببرد پس از چند هفته 
نمايش هاي ملال آور و تساوي هاي صفر بر صفر، پيكان در هفته هاي پاياني به چند پيروزي 
خوب دست يافت. حالا فشار انتقادات از بيژن ذوالفقارنسب كاهش يافته و او مي تواند تيمش 
را به رده هاي بالاتر سوق دهد. پيكان فوتبال بسته را صحيح بازي مي كند. در بسياري از
بازي ها، پيكان است كه عمل مي كند و حريف را به عكس العمل وامي دارد. اين نقطه روشن 
بازي پيكان است. در اين تيم، اصغر مديرروستا هنوز يك مهره كليدي و كارساز است او بود
كه با هت تريك خود اولين پيروزي را براي پيكان به ارمغان آورد. ضمن اينكه حسين معمار، 
ناصر شيردل، امين محتشمي و بهمن طهماسبي ديگر مردان كليدي پيكان در طول نيم فصل اول 
بودند. 
بهترين بازيكن نيم فصل: امين محتشمي. پيكان تا هفته ها در كار گلزني موفق نبود، اما با
ظهور امين محتشمي، به يكباره اين تيم اوج گرفت. محتشمي بازيكن سريعي كه مهم ترين 
ويژگي اش قدرت بدني اش است قدرتي كه تعادلش را در درگيري با مدافعان حريف حفظ مي كند. 
پديده نيم فصل: امين محتشمي بهترين بازيكن پيكان و يكي از بهترين هاي ليگ برتر فصل 
گذشته در يك تيم دسته اول بازي مي كرد. 
& ذوب آهن 
موقعيت در جدول 8



به گمان بسياري ذوبآهن كامل ترين تيم نيم فصل اول بود. تيمي كه تنها مشكل عمده اش 
نبود يك تمام كننده قهار است. آنها پيش از فصل، عارف محمدوند و سعيد رمضاني، دو هافبك 
بازي ساز خود را از دست دادند. اما ساموئل دارابينيان، با آوردن رافائل ناظريان به خط
مياني تيمش جاني دوباره بخشيد. ذوب آهن فوتبال قدرتي و فيزيكي را عالي بازي مي كند. 
كافي است، به دو بازي آن ها مقابل پرسپوليس و استقلال نگاهي دوباره داشته باشيم. ذوب
آهن خط دفاع بسيار جواني دارد، اما همين مدافعان جوان به خوبي با وظايف خود آشنا
شده اند به همين خاطر، مي بينيم كه ذوب آهن، امروز بهترين خط دفاع ليگ برتر را در
اختيار دارد. سپهر حيدري و حميد عزيززاده در كنار رافائل ناظريان و امير وزيري چهار
بازيكن كليدي ذوب آهن هستند كه ساموئل در هر بازي تيمش را بر پايه اين چهار نفر آرايش 
مي دهد. ذوب آهن گاهي با روش 244 و گاهي نيز با روش 253 بازي مي كند نقطه روشن، 
استحكام خط دفاعي ذوب آهن در پياده سازي هر دو روش است. 
بهترين بازيكن نيم فصل: حميد عزيززاده(سپهر حيدري)
پديد نيم فصل: سپهر حيدري 
& فولاد خوزستان 
موقعيت در جدول 9



فولاد در رقابت هاي فصل گذشته شخصيتي را به دست آورده بود كه مي توانست يكي از
قدرت هاي ليگ امسال باشد. اما به يكباره دو بازيكن كليدي اين تيم رفتند يحيي گل محمدي 
_ كه با تجربه بسيار رهبري كارآمد براي جوانان فولاد _ بود و ايمان مبعلي. با اين وصف، 
فولاد با مشكلات بسياري روبه رو شد. اما كارخانه بازيكن سازي وينكوبگوويچ دوباره 
ستارگان جديدي را به فوتبال ايران هديه كرد. سامان موسوي و مكي شريفي، دو بازيكن بسيار
جوان كه در اولين گام از قلب دفاع فولاد محافظت مي كنند فولاد جوان مثل هميشه فوتبال 
را بسيار منطقي دنبال مي كند، اما هنوز بسياري از بازيكنان جوان اين تيم تجربه لازم 
براي رقابت هاي ليگ حرفه اي را در اختيار ندارند. به همين دليل است كه مي بينيم، فولاد
بازي برتر مقابل پرسپوليس را با تساوي عوض مي كند. شايد نيم فصل دوم براي آن ها با
اتفاقات تازه اي همراه باشد. 
بهترين بازيكن نيم فصل: حسين كعبي. استاد پنالتي گرفتن. كدام بازيكن مي تواند در يك 
بازي دوبار از مدافعان پرسپوليس پنالتي بگيرد؟
پديده نيم فصل: مكي شريفي 
& برق شيراز
موقعيت در جدول 10



برق شيراز با مشكلات داخلي بسياري همراه بود. مشكلاتي كه باعث شد ابراهيم قاسمپور اين 
تيم را ترك كند و حتي در بازي آخر مقابل ذوب آهن نيز روي نيمكت نباشد. اين تيم هنگام 
حمله يك مثلث بسيار قدرتمند داشت كه در حقيقت، برگ برنده شان بود. محمد منصوري، مهدي 
شيري و عليرضا عباسفرد، هر كدام در پيروزي هاي برق شيراز نقش مهمي را ايفا مي كردند. 
اما اين تيم مثل بسياري از تيم هاي ليگ برتر در دفاع با مشكلاتي مواجه بود. دفاع اين 
تيم خصوصا روي توپ هاي هوايي بسيار متزلزل و ناهماهنگ جلوه مي كرد. ضمن اين كه عباس 
محمدي، دروازه بان اين تيم، روزهاي پرنوساني را پشت سرگذاشت. برق در نيم فصل دوم با
محمدعباسي به كار خود ادامه مي دهد. دور كردن حاشيه، نتايج بهتري را براي اين تيم مردمي 
در بر خواهد داشت. 
بهترين بازيكن نيم فصل: مهدي شيري 
پديده نيم فصل: عليرضا عباسفرد
& صنعت نفت آبادان 
موقعيت در جدول 11



نفت آبادان با آوردن منصور پورحيدري، اهداف بسياري را براي فصل جديد داشت اما چند
نتيجه نامناسب اعتراض تماشاگران را در پي داشت. اعتراضاتي كه سرانجام باعث كناره گيري 
منصور پورحيدري شد: "احساس مي كردم ديگر نمي توانم موثر باشم. "هدايت نفت به پرويز
مظلومي سپرده شد و او با سه تساوي نيم فصل را به پايان برد. نكته مهم در مورد نفت، حفظ
بازيكنان فانتزي و تكنيكي است. شرايط زمين هاي ايراني باعث نشد آن ها كار تكنيكي را
فراموش كنند همواره بازي هاي نفت يك رقص فوتبال بود! 
* بهترين بازيكن نيم فصل: عليرضا دغاغله 
* پديده نيم فصل: نادر غبيشاوي. او خيلي دير به تركيب نفت پيوست. اما وقتي آمد در هر
بازي بهترين بازيكن تيمش بود كه عالي نمايش مي داد. 
* نيم فصل دوم: شايد بهترين خبر براي آباداني ها بازگشت ابراهيم قاسمپور باشد او نزد
مردم اين شهر پذيرفته شده است و مي تواند با حمايت آن ها نفت را به جايگاه واقعي اش 
برساند. 
& ابومسلم 
موقعيت در جدول 12



محمود ياوري از آن دسته مربياني بود كه براي بقاي مربيان سنتي مي جنگيد. ابومسلم در
نيم فصل اول اصلا مثل گذشته هايش نبود. تيم هاي ياوري همواره در بازي قدرتي و فيزيكي 
در مرحله بالايي قرار دارند، اما اين بار سياه جامگان در اين سبك از بازي نيز موفق 
نبودند. مشكلات داخلي آن قدر زياد شد كه ياوري پس از دوازده هفته اين تيم را ترك كرد. 
آمدن فيروز كريمي مي تواند مشكلات ابومسلم را كاهش دهد. هر چند حضور او نتوانست سبب
پيروزي ابومسلم مقابل نفت در آخرين بازي نيم فصل باشد تا نيم فصل دوم... 
بهترين بازيكن نيم فصل: رضا عنايتي. گلزني كه مثل سابق چارچوب دروازه را نمي شناسد. 
پديده نيم فصل: حبيب هوشيار و مجتبي جباري 
& استقلال اهواز
موقعيت در جدول 13



استقلال اهواز تيمي است كه در برابر استقلال و پرسپوليس شكست نخورد و اولين تيمي است 
كه سپاهان، صدرنشين ليگ برتر، را با شكست مواجه كرد. با اين وصف، آبي هاي اهواز پتانسيل 
بهتر شدن را دارند. اين تيم مشكلات مالي بسياري دارد، اما امير قلعه نويي كه پس از مهدي 
مناجاتي و جلال چراغپور سومين مربي استقلال اهواز در اين فصل _ است مهدي مناجاتي پيش از
شروع فصل اين تيم را ترك _ كرد به خوبي تيمش را به شرايطي رسانده كه مي تواند در برابر
تيم هاي بزرگ ايستادگي كند. قلعه نويي كه مدتي را در آلمان سپري كرده، تيم اش را مثل 
تيم هاي حرفه اي تمرين مي دهد و اميدوار است در نيم فصل دوم، نتايج بد نيم فصل اول را
جبران كند. 
بهترين بازيكن نيم فصل: عليرضا رضايي، مهاجم جواني كه از همان بازي اول حركات تهاجمي اش 
به چشم مي آمد. 
درباره او اين نكته گفتني است ; امير قلعه نوعي يك سوم بازي تيم اش در برابر استقلال 
تهران را بر پايه حركات او برنامه ريزي كرده بود. 
پديده نيم فصل: باقر احمدي. 
& ملوان بندرانزلي 
موقعيت در جدول 14



ملوان تيمي جوان با بازيكنان خوش آتيه است. در مورد اين تيم گفته هاي بسياري وجود دارد. 
بي ترديد رفتن احمدزاده روي بازيكنان ملوان تاثير داشته، اما مشكلات ديگري باعث شد، 
ملوان مثل فصل گذشته پرفروغ نباشد. نكته مهم اين است، ملوان مي تواند در همه بازي هايش 
مثل بازي مقابل پرسپوليس سراسر تهاجمي و كوبنده باشد. مديران ملوان بايد به اين نكته 
بيانديشند كه چرا تيمشان در ديدارهايش فاقد روحيه مبارزه طلبي و برتري جويي است. 
بهترين بازيكن نيم فصل: پژمان نوري كه يكي از ستارگان ليگ برتر است او با شعور حركت 
مي كند، دريبل مي زند و پاس مي دهد پژمان نوري، كشف محمد احمدزاده است. او بايد با
تمرينات صحيح پيشرفت كند و به مدارج بالاتري برسد. 
پديده نيم فصل: كيوان 
ساجدي