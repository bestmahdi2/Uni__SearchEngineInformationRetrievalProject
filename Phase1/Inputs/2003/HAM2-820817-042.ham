مشكل صادرات محصولات پتروشيمي
مديرعامل  تعاوني  توليدكنندگان  چسب  كشور گفت : صادرات  محصولات  پتروشيمي به  كشورهاي  همجوار توليدكنندگان  صنعت  چسب  كشور را با مشكل  مواجه  كرده  است .
مرتضي  سيف اللهي  در گفت وگو با  ايرنا افزود: درصورت  ادامه  روند صادرات   اين  محصولات  به  كشورهاي  همجوار، توزيع   اين  محصولات در كشور با مشكل  مواجه  خواهد شد و كمبود فرآورده  و افزايش  قيمت  در بازار آزاد را بدنبال  خواهد داشت .وي  اظهار داشت : تحويل  ندادن  به  موقع  محصولات  پتروشيمي به  توليدكنندگان  علاوه  بر آنكه  روند عادي  توليد را مختل  مي كند در بخش  صادرات  توليدات  داخلي نيز تأثير منفي  خواهد گذاشت .وي ، عملكرد شركت  بازرگاني  پتروشيمي در موارد فروش  اعتباري  و همكاري  با توليدكنندگان  چسب  كشور را مثبت  ارزيابي  كرد.
سيف  اللهي  گفت : عدم  نظارت  مسئولان  پتروشيمي  بر پيمانكاران   اين  شركت ، سبب كند شدن  توليد و افزايش  قيمت  فرآورده هاي  چسب  در بازار خواهد شد.
مديرعامل  تعاوني  توليدكنندگان  چسب  كشور تأكيد كرد، توليدكنندگان  صنعت چسب  كشور توان  رقابت  در بازارهاي  جهاني  را دارند و تنها از لحاظ كميت توليد با مشكل  مواجه  هستند.وي  با بيان  آنكه  افزايش  ناگهاني  قيمت  مواد اوليه  سبب  شده  كه  صادرات   اين بخش  دچار بحران  شود، تصريح  كرد: دولت  بايد رشد قيمت  را سالانه  و با نرخ حداقل  اعلام  كند تا شرايط براي  ورود به  بازارهاي  جهاني  فراهم  شود.