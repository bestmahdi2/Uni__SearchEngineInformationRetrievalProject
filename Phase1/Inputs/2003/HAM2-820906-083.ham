وزارت بهداشت خواستار حمايت از مبتلايان به ايدز شد
گروه اجتماعي: وزارت  بهداشت ، درمان  و آموزش  پزشكي  در آستانه  فرارسيدن  روز جهاني ايدز، خواستار رفع  بدنامي از قربانيان  ايدز و حمايت  از آن ها شد.
روابط عمومي وزارت  بهداشت  ضمن ابراز تاسف  از اين كه  بسياري از بيماران  ايدزي  در ايران  به دليل  ترس  از طردشان  از جامعه  بيماري  خود را مخفي  مي كنند، افزود: اين  اقدام  موجب  گسترش  بيشتر اين  بيماري  در سطح  جامعه خواهد شد. اين  روابط عمومي در ادامه  افزود: ايدز به عنوان  يك  واقعيت  تلخ ، خود رابه  جامعه  بشري  تحميل  كرده  اما راه  مقابله  با آن اجراي  برنامه هاي پيشگيرانه  است  چرا كه  ايدز تنها يك  مشكل  بهداشتي  نيست  بلكه  مشكلي  فرهنگي ، اقتصادي  و اجتماعي  است .
آمار واقعي  ثبت  شده  مبتلايان  به  ايدز در ايران  تا اول  مهرماه  امسال ، پنجهزار و 780 نفر است  كه  بيشتر در بين  گروه  سني  35 تا 44 سال  شايع است .
آخرين  آمار مركز مديريت  بيماريهاي  وزارت  بهداشت  حاكي  از آن است  كه  مهمترين  راههاي  انتقال  ايدز در ايران  به ترتيب  اعتياد تزريقي ، آميزش ، تماس با خون  آلوده  و انتقال  از مادر آلوده  به  اچ . آي . وي  به  جنين  است .
از سال  1981 تاكنون  در جهان  40ميليون  نفر به  بيماري  ايدز گرفتارشده اند و اين  بيماري  موجب  مرگ  22 ميليون  نفر شده  است .
بر اساس  پيش بيني  سازمان  ملل  در 18 سال  آينده  65ميليون  نفر از مردم  45كشور جهان  بر اثر ابتلا به  ايدز جان  خود را از دست  خواهند داد.
مسئولان برنامه هاي سازمان ملل براي مبارزه با ايدز در گزارش سالانه شان اعلام كردند كه تعداد مبتلايان به اين بيماري در سراسر جهان حدود 40 ميليون نفر تخمين زده مي شود كه 2/5 ميليون تن از آنها كودك هستند.