بازارهاي جديد  براي  فرش  دستباف  ايران
مدير موسسه  مطالعات  صادرات  و بازاريابي  خاورميانه  گفت : بررسي هاي  اين موسسه  نشان مي دهد كه  صادرات  فرش  به  بازارهاي  سنتي  فرش  دستباف  ايران  شامل كشورهاي  اروپايي  و آمريكايي  در حال  كاهش  و بازارهاي  جديدي  در ژاپن  و استراليا در حال  شكل گيري  است .
دكتر علي  صنايعي  در گفت وگو با ايرنا افزود: طي  اجراي برنامه  دوم  توسعه  كشور يعني  سال هاي  74 تا 78، سهم  ايران  از بازارهاي جهاني  فرش  دستباف  حدود 50 درصد كاهش  يافت . در حال  حاضر بازارهاي  مصرف  فرش  ايران ، كشور آلمان  با 42 درصد، ژاپن  25درصد و آمريكا 14 درصد مي باشد.
وي  گفت : هر چند كه  در طول  برنامه  سوم  توسعه  كشور ظرفيت  اسمي  صادرات  فرش افزايش  داشته ، اما متاسفانه  عمده ترين  واردكنندگان  فرش  دستباف  ايران  مثل آلمان ، آمريكا، سوئيس  و چند كشور ديگر سهم  واردات  خود را به  كشورهاي  رقيب ايران  واگذار كرده اند.
وي  در خصوص  افول  جايگاه  فرش  دستباف  ايران  در بازارهاي  جهاني  گفت : يكي از دلايل  اين  افول  عدم  ثبات  قيمت  فرش  به  دليل  نوسانات  نرخ  ارز بوده  است .
وي  تصريح  كرد: نوسان  قيمت  ارز و به  تبع  آن نوسان  قيمت  كالا در كشور باعث  بي اعتمادي  مصرف كننده  خارجي  و از دست  دادن  بازار شده  است . وي  اظهار داشت : سياست  پيمان  ارزي  نيز كه  در سال هاي  گذشته  اعمال  مي شد، تاثير منفي  بر صادرات  فرش  و كاهش  عرضه  اين  محصول  گرانبها به  بازارهاي جهان  داشت  و تجار فرش  ايراني  را در آستانه  ورشكستگي  قرار داد.
وي  رقباي  اصلي  فرش  ايراني  را كشورهاي  در حال  توسعه  اعلام  كرد و گفت :كشورهايي  نظير نپال ، هند، پاكستان  و چين  با استفاده  از نيروي  كار ارزان قيمت  و بهره گيري  از طرح  و نقشه  ايراني  كالاهاي  خود را به  بازارهاي  جهاني عرضه  مي كنند. وي  گفت : اگر چه  از لحاظ كيفي  و نقش  و نگار، فرش  دستباف  ايراني  همتا ندارد، ولي  متاسفانه  برخي  كشورها با كپي  برداري  از طرح  و نقش  فرش  ايراني و سوءاستفاده  از ضعف  قانوني  ايران  در اعاده  حق  مالكيت  معنوي ، اين  كشورها كالاهاي  خود را با نام  فرش  ايراني  صادر مي كنند. وي  گفت : كشور هندوستان  با تقليد از طرح  و نقش  فرش  ايران  توانسته  65درصد محصولات  خود را به  كشورهاي  جهان  عرضه  كند.
اين  پژوهشگر اقتصاد فرش  با تأكيد بر انجام  مطالعات  علمي  در توليد و عرضه  فرش  گفت : كشور چين  با ايجاد مراكز تحقيقاتي  و علمي  به  بررسي  وضعيت بازار فرش  پرداخته  و اكنون  توانسته  سهم  قابل  توجهي  از بازار جهاني  فرش را در انحصار خود بگيرد.
وي  انجام  پژوهش هاي  علمي  در زمينه  توليد و صادرات  فرش  و شناخت  بازارهاي هدف ، توليد بر اساس  سلايق  مشتري  و استفاده  از روش هاي  نوين  بازاريابي  را از جمله  راهكارهاي  خروج  از بحران  كنوني  در بازار فرش  عنوان  كرد. وي  تأكيد كرد، ايران  مي تواند سهم  از دست  رفته  خود از بازارهاي  جهاني فرش  را با بهره گيري  از روش هاي  نوين  بازاريابي  و خصوصا تجارت  الكترونيكي بار ديگر به  دست  آورد.