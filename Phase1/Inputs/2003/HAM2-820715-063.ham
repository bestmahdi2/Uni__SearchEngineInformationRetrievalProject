نيروي انتظامي با برهم زنندگان تجمعات قانوني برخورد مي كند
قاليباف: در دوره مديريت من 94 درصد تجمعات قانوني با امنيت كامل برگزار شد
فرمانده  ناجا در يك  نشست  دانشجويي ، درخصوص  برخورد با تجمعات قانوني  گفت : از وقتي  كه  مديريت  نيروي  انتظامي را به  عهده  گرفتم ، 94 درصد از تجمعات  قانوني  با امنيت  كامل  برگزار شده  و تنها شش  درصد منجر به  درگيري  شده  است .
سردار سرتيپ  «محمدباقر قاليباف » كه  در دانشگاه  شهيد بهشتي  و در يك  جلسه پرسش  و پاسخ  شركت  كرده  بود، افزود: براي  نيروي  انتظامي  پذيرفته  نيست  كه عده اي  با اقدامات  خلاف  قانون ، تجمعات  قانوني  را بهم  بزنند.
فرمانده  نيروي  انتظامي  در خصوص  حمله  عده اي  به  خوابگاه  علامه  طباطبايي  گفت:  در آن زمان،  مسئوليت  حراست  از اين  خوابگاه  به  عهده  نيروي  انتظامي نبود.
وي  با بيان  اينكه  «بعد از حادثه  دانشگاه  علامه ، نيروي  انتظامي از سعيدعسگر شكايت  كرد و وي  تحت  تعقيب  قرارگرفت »، افزود: با بي انضباطي  و بي نظمي از سوي  هر شخص  و گروهي  و با هر نيتي  كه  انجام  شود، برخورد مي شود.
فرمانده  ناجا در بخش  ديگري  از صحبت هايش  در جمع  دانشجويان  اعلام  كرد: آسيب هاي  اجتماعي  «دانشگاه ها» را به  عنوان  يكي  از مراكز مهم  نيروهاي  مولد جامعه ، تهديد مي كند.
وي گفت : نيروي  انتظامي  آماده  است  با همكاري  مديريت  دانشگاه ها و دانشجويان  در رفع  اين  آسيب ها كمك  كند.
وي  افزود: نيروي  انتظامي  معتقد است  كه  بايد آسيب هاي  اجتماعي  با پيشگيري  و دفاع  اجتماعي  برطرف  شود.
فرمانده  نيروي  انتظامي تأكيد كرد كه  از پليس  نبايد بخواهيم  كه  با آسيب هاي  اجتماعي  برخورد انتظامي كند. وي  اظهار داشت : در خصوص  پيشگيري  از جرايم ، نسبت  به  ديگر كشورها به  شدت  عقب  هستيم  و تقريبا هيچ  فعاليت  جدي  در اين  خصوص  انجام  نمي شود.
سردار قاليباف  متناسب  نبودن  كيفر با جرم  ارتكابي  را از دلايل  اصلي تكرار جرم  دانست  و در عين  حال  افزود: در ارتكاب  جرم  فقط مجرم  مقصر نيست ، بلكه  بايد نقش  حاكميت  هم  در نظرگرفته  شود.
فرمانده  نيروي  انتظامي تهران  بزرگ  نيز در جمع  بازاريان  و جمعي  از نگهبانان  محله مستقر در بازار تهران ، به  حوادث  رخ  داده  در خرداد و تيرماه  سال جاري  اشاره كرد و افزود: در اين  دوران  شاهد موج  سنگين  فشار دشمنان  براي  ناامن  كردن بازار بوديم .
سردار طلايي خاطرنشان  كرد: اگر در اين  دوران  هوشياري  نخبگان  بازار نبود، احساس ناامني  را كه  دشمن  در درون  بازار درست  كرده  بود به  ديگر نقاط جامعه  كشيده  مي شد. وي ، با مؤثر خواندن  بصيرت ، آگاهي  و واقع  بيني  بازاريان  در ايجاد نظم  در جامعه ، اظهارداشت : هر قدر تعامل  بين  بازار و نيروي  انتظامي توسعه  پيدا كند، نظم  و حركت  اجتماعي  در جامعه  افزايش  مي يابد.
فرمانده  نيروي  انتظامي تهران  بزرگ  گفت : پليس  نماد حاكميت  و مظهر اقتدار ملت  با الهام  از قوانين  و با پشتيباني  مردم  با صلابت  مدافع  حقوق  مردم  است .
سردار طلايي  به  تشكيل  «نگهبان  محله » از يك  سال  گذشته  در تهران  اشاره  كرد و گفت : هدف  از تشكيل  نگهبان  محله ، ايجاد الگويي  براي  مشاركت  مردم  در توسعه  نظم  و امنيت  جامعه  است .
وي  تأكيد كرد: با توجه  به  توسعه  جامعه  و گسترش  جمعيت ، نمي توان  با روش هاي  گذشته  بحث  امنيت  را دنبال  كرد، امنيت  به عنوان  يك  فرايند و توليد اجتماعي  است  كه  نقش  همه  شهروندان  در توليد آن مؤثر است . وي  در پايان  خاطرنشان  كرد: هر زماني  كه  پليس  با مردم  همسو بوده  توانسته در برابر آسيب ها، موفق تر عمل  كند.
گفتني است تلفن 197 براي ارتباط بي واسطه مردم با فرماندهي نيروي انتظامي پيش بيني شده است.