پيكان در گروه سامسونگ
در قرعه كشي پانزدهمين دوره مسابقات واليبال باشگاههاي آسيا كه در جاكارتاي اندونزي انجام خواهد شد، پيكان ايران(قهرمان سال 2001)آسيا با تيم سامسونگ كره جنوبي(قهرمان سال 2000)آسيا در يك گروه قرار گرفت. در گروه پيكان نماينده قزاقستان و تايلند هم حضور دارند. نمايندگان تيم هاي اندونزي، قطر، ژاپن و چين ديگر تيم هاي شركت كننده در مسابقات باشگاههاي آسيا هستند كه در گروه يك جاي گرفتند. تاريخ مسابقات باشگاههاي آسيا روزسي ام ارديبهشت ماه اعلام شده است.