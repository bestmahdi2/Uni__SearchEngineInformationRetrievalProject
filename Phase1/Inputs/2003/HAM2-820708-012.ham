صداي مصرف كننده
6955257
برخورد نامناسب فروشندگان فروشگاههاي زنجيره اي 
چندي پيش از يكي از فروشگاههاي زنجيره اي شلواري خريداري كردم. با وجود اين كه تأكيد داشتم شلوار سايز 38 باشد اما فروشنده غرفه به من شلوار سايز 36 را داد. زماني اين موضوع را فهميدم كه دو روز گذشته بود. وقتي شلوار را پيش فروشنده بردم تا تعويض كند نه تنها با خوشرويي غرفه دار روبه رو نشدم بلكه به عنوان يك مجرم پس از كلي جرو بحث موفق به تعويض شلوار شدم. حال مي خواهم بدانم كه اين رسم مشتري داري است؟!
زيبا ابراهيمي 
عرضه نامطلوب ميوه در ميادين  نسبت به مغازه ها
با وجود اين كه قيمت ميوه هاي مغازه هاي ميوه فروشي كمي بالا تر از قيمت بازار روز است اما حداقل اين اطمينان وجود داردكه ميوه ها تقريباً يكدست است. در بازارهاي تره بار چون همه چيز درهم است به عبارتي خريد افراد شانسي خوب از آب در ميآيد. در صورتي كه مراكز و ميدان هاي تره بار به عنوان مركز اصلي فروش ميوه ها و سبزي ها نبايد مشكلا ت اين چنيني داشنه باشند. يعني ميوه بايد يكدست باشد و كيفيت عرضه ميوه نيز مطلوب تر شود.
اعظم كرمي 
درسي براي فروشندگان 
از يكي از مراكز فروش لوازم كامپيوتر يك قطعه كامپيوتري خريداري كردم. هنگام نصب كارشناس مربوطه گفت: قطعه مورد نظر خراب است. وقتي به فرو شنده مراجعه كردم، فروشنده با برخورد بسيار خوب نه تنها قطعه را تعويض كرد بلكه با عذرخواهي بسيار يكcd نيز به نشانه جبران مشكل پيش آمده اهداء كرد.
رفتار فروشنده به اندازه اي خوب بود كه از مشكل پيش آمده و زماني كه از دست داده بودم ناراحت نبودم. پيش خودم فكر كردم چه مي شود اگر همه فروشندگان چنين رفتار مناسبي داشته باشند.
مهسا اميني 
سوء استفاده از شهرت 
يكي از انستيتوهاي نازايي در شهرك غرب اخيراً با تبليغات گسترده مشتريان زيادي را جمع كرده و كار وكاسبي غيرقانوني راه انداخته است. دراين مركز قيمت خدمات بسيار بالا ست و چون مشتريان اين انستيو بسيار زياد هستند، هر مبلغي را كه دلشان بخواهد از مردم مي گيرند. دراين مركز چند آزمايشگاه و... نيز راه اندازي شده و پزشكان آزمايش هاي صورت گرفته در مراكز ديگر را قبول نمي كنند و مردم را مجبور مي كنند، دوباره آزمايش هاي گران قيمتي را كه گاهي بيش از 100 هزار تومان هزينه دارد، تكرار كنند. مي خواستم سوءال كنم آيا كسي يا سازماني وجود دارد كه بر فعاليت اين مراكز نظارت كند و جلوي سوء استفاده آنها را بگيرد؟
زهرا نوري 
كمبود ميني بوس هاي آزادي- سيدخندان
تعداد ميني بوس هاي آزادي- سيدخندان آن قدر كم است كه هر 45 دقيقه يك ماشين از بزرگراه شيخ فضل  الله نوري مي گذرد. چرا بايد براي طي كردن مسير نيم ساعته، 2 ساعت معطل شد.
مينا عظيمي