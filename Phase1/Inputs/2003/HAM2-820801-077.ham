اعتراف تكان دهنده معاون صدام:
فرمان اعدام 10 هزار نفر
طه  ياسين  رمضان  معاون  رئيس  جمهور سابق  عراق  فاش كرد؛ دستور اعدام  10هزار جوان  عراقي  را به  اتهام  ايراني تبار  بودن  به  توصيه  صدام  صادركرده  ومسئوليت  اين  عمل  را به  گردن  مي گيرد.
به گزارش ايرنا از ايلام تلويزيون  اطلاع رساني  عراق  سه شنبه  شب  به  نقل  از معاون  صدام  كه  در جريان  بازجويي  از وي  به  افشاگري  پرداخته  است ،افزود: حكومت  صدام  درسال  1980به  اخراج  هزاران  عراقي  ايراني تبار و راندن  آنها اقدام  كرد.
براساس  گزارش  اين  تلويزيون ، طه ياسين رمضان  گفت : ما جوانان  رانده شده به  ايران  را باز داشت  كرديم  و در دهه  80 ميلادي  آنها را به  صور مختلف اعدام  و يا به  قتل  رسانديم .
معاون  صدام گفت :شمار اين  جوانان  عراقي  ايراني  تبار 10 هزار نفر بودندكه  يااعدام  شدند و يا در زرادخانه هاي  شيميايي  وميكربي  ارتش  عراق  به  عنوان نمونه  مورد آزمايش  تسليحات  كشتارجمعي  قرار گرفتند.
طه ياسين  به  بازجويان گفته  است : در اين  آزمايشگاهها صدها جوان  عراقي ايراني تبار بازداشت  شده  براثر استنشاق  مواد شيميايي  وميكروبي  كه  روي  آنها به  كار مي رفت ، جان  دادند. رژيم  صدام  درسال  1980 بيش  از 500 هزار نفر را به  اتهام  ايراني تبار بودن به  مرزهاي  جمهوري  اسلامي  راند.اين  رژيم  جوانان  بالاي  18 سال  رانده شده  را زنداني  كرد.