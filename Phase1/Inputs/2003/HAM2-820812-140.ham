سايه روشن ورزش
كميته ملي المپيك و شوراي برون مرزي سازمان ورزش



معراج مژده - سازمان تربيت بدني تاكيد مي كند كه كسب جواز اعضاي كميته ملي المپيك از شوراي برون مرزي سازمان تربيت بدني اجباري است، حتما اعضاي كميته ملي المپيك براي رفتن به ديگر كشورها بايد از شوراي برون مرزي سازمان تربيت بدني مجوز بگيرند.
دبير كميته ملي المپيك: سازمان نمي تواند براي ما تعيين تكليف كند و سفرهاي ما را كميته ملي المپيك تصويب مي كند.
مديركل روابط عمومي و روابط بين الملل سازمان تربيت بدني: كليه سفرهاي خارجي(كميته ملي المپيك، فدراسيون ها، ادارات كل تربيت بدني، وزارتخانه ها و سازمان هاي ديگر)كه با عنوان ورزشي صورت مي گيرد بايد از مجوز شوراي برون مرزي سازمان تربيت بدني برخوردار باشد. براين اساس رئيس كميته ملي المپيك نيز بايد با اطلاع معاون رئيس جمهور و رئيس سازمان تربيت بدني سفرهاي خود را انجام دهد كه اين امر تاكنون چندين بار انجام شده است.
وي با تاكيد بر اجراي قانون و بيان اينكه اين قانون سال گذشته با حضور كفاشيان و افشارزاده در شوراي عالي ورزش به تصويب رسيده است، گفت: در جلسه آ تي شوراي برون مرزي سازمان تربيت بدني با دعوت از افشارزاده، محمدزاده و الياس حضرتي دلايل آنها را در رابطه با عدم كسب مجوز شوراي برون مرزي سازمان تربيت بدني در سفرهاي اخير جويا خواهيم شد.



دبير شوراي برون مرزي سازمان تربيت بدني همچنين با تشريح جزئيات سفرهاي فوق تاكيد كرد: اگر فردي به كنفدراسيون هاي آسيايي و جهاني دعوت شود و مجوز شوراي برون مرزي سازمان تربيت بدني را نداشته باشد و سفر فوق انجام شود، از لحاظ اساسنامه خلاف قانون است. در رابطه با سفر الياس حضرتي رئيس فدراسيون ورزشهاي رزمي، فكر مي كنم اين سفر ورزشي نبوده، اما در صورتي كه ورزشي بودن آن محرز شود، اين سفر فاقد مجوز قانوني بوده است.
سفر محمد زاده به كنفدراسيون شمشيربازي آسيا نيز بدون مجوز شوراي برون مرزي سازمان تربيت بدني صورت گرفته است.
نتيجه آن كه:
رئيس، دبير و كليه اعضاي كميته ملي المپيك براي شركت در كميته هاي اجرايي كميته بين المللي المپيك نيز بايد از شوراي برون مرزي مجوز دريافت دارند.
در واقع آقاي هاشمي طبا نيز براي شركت در كميته اجرايي كميته بين المللي المپيك بايد از شوراي برون مرزي مجوز دريافت كنند.



تركش هاي جدايي بكام از جزيزه
تري بايرن، مدير اجرايي باشگاه «واتفورد» از دست ديويد بكام ناراضي است. او مي گويد بكام ليتون اورينت، دستيار، فيزيوتراپيست و كمكم را از من گرفته است.
او «اورينت» را به مادريد برد تا مدير برنامه هايش شود و حالا من دست تنها مانده ام. «اورينت» كه فارغ التحصيل رشته فيزيوتراپي از دانشگاه كمبريج لندن بود، به نوعي اكثر كارها و فعاليت هاي باشگاه «واتفورد» را انجام مي داد. «تري بايرن» نيز در اين باره مي گويد: از اينكه چنين مرد بزرگي را از دست دادم بسيار ناراحتم و حالا بايد به دنبال يك معاون پركار و باهوش بگردم. او در تيم من همه كاره بود، دكتر، فيزيوتراپ، مدير تيم و مدير برنامه ريزي و اما رياست قبلي واتفورد يعني «گراهام سيمپسون» نيز در اين مورد گفت: آنها بايد به دنبال يك شخص توانا باشند تا جاي اورينت را پر كند.
به  خاطر آرسنال متأسفم
سرالكس فرگوسن، پس از اعلام رأي اتحاديه فوتبال انگلستان و جريمه نقدي سنگيني كه براي باشگاه آرسنال در نظر گرفته شد، از اين رأي ابراز ناراحتي كرد و آرسنالي ها را مستحق پرداخت چنين جريمه اي ندانست.
فرگوسن در مورد اين جريمه 275000 پوندي گفت: فكر مي كنم،اگر اتحاديه فوتبال كمي منطقي تر و آرام تر كارمي كرد و تنها بازيكنان اين تيم را چند جلسه محروم مي كرد بهتر بود. اما واقعاً اين جريمه سنگين است؟ در روزنامه ها خوانده  بودم كه مسئولان اتحاديه با آنها به توافق رسيده اند، اما گويا اوضاع خراب تر از اينهاست. به هر صورت پس از شنيدن چنين رأيي واقعاً ناراحت شدم. من احساس ونگر را درك مي كنم، او تا چند هفته، تعدادي از بازيكنان كليدي اش را در اختيار نخواهد داشت و با اين كار تيمش ضربه بزرگي مي خورد.
ليدز نفرين شده
اوضاع در «يورك شاير» و در «الندرود» به هيچ وجه خوب نيست، ليدزيونايتد وضعيت مناسبي در ليگ برتر ندارد و هم اين كه از لحاظ بودجه اي و بدهي با مشكل روبه رو است.
بدهي اين تيم80 ميليون پوند اعلام شده است و اين امر در حالي رخ داده است كه اين باشگاه در 2 سال گذشته، بازيكنان بزرگي را با قيمت هاي گزاف به ساير تيم ها فروخت، ريوفرديناند، لي بوير، جاناتان وودگيت و هري كيول به همراه اليور داكور، تنها تعدادي از اين نام ها هستند. اما «مارك ويدوكا» در اين باره مي گويد: هر روز مسايل تازه اي را در روزنامه ها و تلويزيون مي بينم و اين كار اعصاب مرا خراب كرده است، آنها با اين رفتارشان تيم ما را دچار تشنج مي كنند و بچه ها با هم هماهنگ نمي شوند.
خوب اين اوضاع در سال هاي گذشته وجود نداشت و تازه به وجود آمده است و بازيكنان جديد تيم به هيچ وجه نمي توانند اين اوضاع را درك كنند. آنها دست به دست هم داده اند تا ما را در آتش جهنم بسوزانند.