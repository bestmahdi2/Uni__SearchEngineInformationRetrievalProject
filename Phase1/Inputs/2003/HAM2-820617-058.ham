يك روز پس از استعفاي ابومازن و ترور نافرجام شيخ ياسين
اسرائيل، عرفات و رهبران حماس را تهديد كرد
يك روز بعد از استعفاي محمود عباس نخست وزير فلسطين مقام هاي اسرائيلي بار ديگر تهديد به اخراج عرفات از سرزمين هاي فلسطيني را تكرار كردند.
سيلوان شالوم وزير خارجه اسرائيل ديروز گفت: اسرائيل هرگز با كابينه دست نشانده عرفات مذاكره نمي كند. او همچنين بر ضرورت اخراج عرفات تأكيد كرد. سخنگوي دولت اسرائيل نيز با رد هر گونه گفت وگو با طرفداران عرفات گفت: او مخاطب ما نيست و بايد شريك صلح را در ميان ديگر رهبران فلسطين جستجو كرد.
درپي اين هشدارها و تهديدهاي هماهنگ نبيل شعث وزير خارجه دولت خودگردان ديروز گفت، اخراج عرفات پيامدهاي فاجعه آميزي دارد.
كميته مركزي فتح ديروز در حالي تشكيل جلسه داد كه برخي منابع فلسطيني از احتمال سپردن دوباره نخست وزيري به عباس از سوي عرفات خبر دادند.
كاخ  سفيد بدنبال  استعفاي  محمود عباس  و حمله  اسرائيل  به  سرزمين هاي  اشغالي ، شنبه شب  از طرف هاي  درگير خواست  آرامش  خود را حفظ كنند.
«اسكات  مك  كليلان » سخنگوي  كاخ  سفيد با صدور بيانيه اي  اعلام  كرد: آمريكا اوضاع  منطقه  را به  دقت  زير نظر داشته  و نمايندگان  اين  كشور درمنطقه  با طرف هاي  درگير در تماس  هستند.
در اين  بيانيه  هيچ  نامي از ياسر عرفات  برده  نشده  و در عوض  خواستارروي  كار آمدن  يك  نخست  وزير ديگر شده  است .
سخنگوي  كاخ  سفيد يكبار ديگر بر تعهد آمريكا به  اجراي  طرح  صلح خاورميانه  موسوم  به  «نقشه  راه » تأكيد كرد. وي  گفت : آمريكا متعهد به  اجراي  نقشه  راه  بوده  و براي  اين  منظور بااسرائيلي  ها، فلسطيني ها، كشورهاي  عربي  و اعضاي  گروه  موسوم  به  چهارگانه  در ارتباط است .
سازمان  ملل ، اتحاديه  اروپا، روسيه  و آمريكا از اعضاي  گروه  چهارگانه  هستند.
اين  گروه  طرح  نقشه  راه  را با هدف  تشكيل  دولت  مستقل  فلسطين  تا سال 2005 تنظيم  كردند.
به  گفته  بسياري  از ديپلمات ها و تحليلگران  استعفاي  محمود عباس  و حمله  روز شنبه  اسرائيل  به  محل  اقامت  شيخ  احمد ياسين  رهبر معنوي  حماس  به  معناي  شكست  كامل  طرح  نقشه  راه  است . در اثر اين  حمله  شيخ  ياسين  زخمي  شد.
از سوي ديگر در حالي كه حمله به شيخ ياسين با محكوميت گسترده اعراب و فلسطيني ها و حتي برخي ميانه روهاي اسرائيلي روبرو شد، شارون با تأكيد مجدد بر ادامه سياست خود گفت، رهبران حماس همچنان در معرض ترور قرار دارند.
دولت اسرائيل در همه شهرها وضعيت آماده باش كامل اعلام كرد. اين وضعيت درپي هشدار رهبران حماس درباره انتقام حمله شنبه شب به شيخ ياسين برقرار شده است.
هليكوپترهاي اسرائيلي شنبه شب گذشته با حمله به خانه اي كه شيخ احمد ياسين و چند عضو ديگر حماس در آن بودند، قصد ترور آنها را داشتند. شيخ ياسين در اين حمله مجروح شد.