آيت الله فاضل لنكراني:
مخالفت با قوانين ضدحجاب در اروپا واجب است
جمعي  از مسلمانان  مقيم  اروپا در استفتائي ، نظر حضرت  آيت الله  فاضل لنكراني  درخصوص  توطئه  عظيم  غرب  در مبارزه  با دين  و مذهب  و خصوصا دين مبين  اسلام  از جمله  طرح  ممنوعيت  حجاب  و وظيفه  مسلمانان  مقيم  به  ويژه خواهران  مسلمان  را از ايشان  جويا شدند.
به  گزارش  واحد مركزي  خبر آيت الله  فاضل لنكراني  در پاسخ نوشته است:
 رعايت  احكام  اسلامي و مراقبت  مظاهر ديني  از اموري  است  كه  هيچ  ترديدي در لزوم  آن نيست  علاوه  بر آنكه  حجاب  از ضروريات  دين  است  و خواهران  محترم  مكلف  به  رعايت  آن در هر شرايطي  هستند، بر عموم  مسلمانان  نيزلازم  است  نسبت  به  اجراي  دستورات  متعاليه  مراقبت  نمايند و چنانچه  گروه يا دولتي  درصدد تضعيف  آن برآيد بر همه  مخالفت  با آنها واجب  است  و ازدولتهاي  اسلامي  خصوصاً دولت  محترم  جمهوري  اسلامي انتظار مي رود، ازكيان  مسلمين  درهمه  نقاط دفاع  نمايند و نسبت  به  اين  امر
بي  تفاوت نباشند. اروپا و دولتهاي  غربي  كه  خود را به  ظاهر مهدتمدن  و آزادي  ودمكراسي  مي دانند و امروزه  خود را متولي  حقوق  بشر ساخته ، چگونه  دربرابر اين  حق  مسلم  عقلائي  كه  هر انساني  مي تواند ملتزم  به  دستورات دين  خود باشد ايستاده  و چرا به  قهقرا  رفته  و مبارزه  با دين  را كه  مكرراً شكست  خورده  است  مجددا آغاز نموده اينان  بدانند هرگز در اين  امرموفق  نخواهند شد و بر مسلمانان  و گروه هاي  مذهبي  لازم  است  از هر طريق ممكن  از عزت  و حيثيت  و شرافت  ديني  خود و احكام  و حدود الهي  پاسداري  نمايند.