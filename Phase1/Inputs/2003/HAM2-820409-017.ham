رئيس سازمان بهزيستي خبر داد:
مراكز درمان سرپايي معتادين افزايش مي يابد
گروه اجتماعي: رئيس  سازمان  بهزيستي  كشور، از سياست   اين  سازمان  براي  افزايش  مراكز درمان  سرپايي  معتادين  در كشور خبر داد.
دكتر محمدرضا راه چمني  كه  در مراسم  بهره برداري  از مركز درمان  سرپايي  معتادين  در شهرستان  اسلامشهر سخن  مي گفت ، افزود: در اين  راستا، سازمان  بهزيستي در نظر دارد تا پايان  سال  جاري  تعداد مراكز درمان  معتادين  غيردولتي  را در سطح  كشور گسترش  دهد. وي  گفت  كه   اين  سازمان  به   اين  منظور نيازمند مشاركت  مردم  و بخش  خصوصي است . رئيس  سازمان  بهزيستي  كشور، تسهيلات  براي  صدور مجوز و موافقت  اصولي  براي فعاليت  بخش  غيردولتي  را در سال جاري  از مهمترين  راهكاري هاي  پيشگيري و درمان اعتياد در جامعه  دانست  و بر مشاركت  بخش  خصوصي  در اين  زمينه  تأكيد كرد.
همچنين دكتر محمدرضا راه چمني  در گفت وگو با ايرنا، گفت  آسيب هاي  اجتماعي  به  مثابه  زنجيره اي  بهم  پيوسته  و مرتبط هستند كه  هر يك  به  تنهايي  مي تواند زمينه ساز آسيب هاي  ديگر باشد.
وي  افزود: 50 درصد از هم  پاشيدگي  خانواده ها ناشي  از اعتياد است ، 30درصد كودك  آزاري ها در خانواده هاي  طلاق  اتفاق  مي افتد، 65 درصد كودكان  بزه كار در خانواده هاي  طلاق  پرورش  مي يابند، 30 تا 40 درصد سرقت  و آدم ربايي  ناشي  از اعتياد است ، درصد قابل  توجهي  از دختران  فراري  و زنان  روسپي  نيز در خانواده هاي  معتاد زندگي  مي كنند. وي  افزود: براي  كاهش  آسيب هاي  اجتماعي  بايد همه  عوامل  زمينه ساز را برطرف  كرد، زيرا هر يك  از آسيب ها در بروز ديگر آسيب ها به  نوعي  نقش دارند. راه  چمني  خاطرنشان  كرد: فقر، بيكاري ، مسايل  فرهنگي ، مسايل  اجتماعي ، رواني ، مشاجرات  خانوادگي ، محيطي ، حتي  بحث هاي  سياسي  همه  به  نوعي  زمينه ساز و عامل  بوجود آورنده  آسيب هاي  اجتماعي  هستند كه  هركدام  ريشه هاي  متعددي دارند.