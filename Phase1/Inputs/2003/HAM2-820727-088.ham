سايه روشن فرهنگ
دوسالانه بين المللي كاريكاتور
مراسم افتتاح نمايشگاه و اهداي جوايز برندگان ششمين دوره دوسالانه بين المللي كاريكاتور تهران، ساعت 11 صبح روز سه شنبه 29 مهرماه در فرهنگسراي نياوران واقع در انتهاي خيابان پاسداران تهران برگزار مي شود.
نمايشگاه بزرگ كتاب هاي دانشگاهي
توسط جهاد دانشگاهي واحد تهران، هفدهمين نمايشگاه بزرگ كتاب دانشگاهي از 26 مهر تا يكم آبان ماه در كتابخانه مركزي دانشگاه تهران برپا مي شود.
جشنواره وبلاگ نويسي قرآني
نخستين جشنواره «وبلاگ نويسي قرآني»، همزمان با يازدهمين نمايشگاه بين المللي قرآن كريم از پنجم ماه مبارك رمضان تا پايان اين ماه در تهران گشايش مي يابد. در اين جشنواره جوانان آشنا به وبلاگ نويسي در حوزه هاي تفسير، مقاله، توصيف، داستان و شعر با يكديگر به رقابت مي پردازند.
نمايشگاه بين المللي كتاب هاي اسلامي در آلمان
نخستين نمايشگاه بين المللي كتاب هاي اسلامي با حضور ناشران ايراني از 28 نوامبر(7 آذر)به مدت 16 روز در شهر كلن آلمان برگزار مي شود.
روانشناسي اميد در دانشگاه تربيت مدرس
نشست علمي - تخصصي مركز مطالعات فرهنگ و انديشه ديني با عنوان «روانشناسي اميد» امروز در دانشگاه تربيت مدرس برگزار مي شود.
اين نشست با سخنراني دكتر سيدمحسن فاطمي در تالار اجتماعات استاد مطهري دانشگاه تربيت مدرس برگزار خواهد شد.
اين نشست از ساعت 10 تا 12 امروز با حضور جمعي از دانشگاهيان، صاحب نظران و علاقه مندان برگزار مي شود.
همايش هيدروليك ايران
چهارمين همايش سه روزه هيدروليك ايران 29 مهر در شيراز گشايش مي يابد.
در اين همايش 162 مقاله درباره سازه هاي هيدروليكي، مهندسي رودخانه، هيدروليك دريا و سواحل، مدلهاي هيدروليكي، هيدرو انفورماتيك و هيدروليك محيط زيست ارائه خواهد شد و دكتر محمد جواد عابديني دبير آن خواهد بود.