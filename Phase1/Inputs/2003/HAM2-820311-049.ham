پارازيت ها شبكه مخابرات كشور را هم مختل كرده اند
گروه شهري: در هفته  گذشته، با تشكيل شدن جلسه اي در كميسيون مخابرات، آخرين اندازه گيري ها به همراه فهرست اماكن و ميزان قدرت پارازيت هاي ماهواره اي به اين كميسيون ارائه شد كه براساس اين گزارش به نظر نمي رسد قدرت اين پارازيت ها بر روي بدن انسان تاثير منفي داشته باشد.
مهندس مسعود داوري نژاد، معاون مخابراتي وزير پست در گفت و گو با ايسنا با بيان اين مطلب، افزود:« در حال حاضر افرادي كه به صورت قانوني مجوز دريافت از ماهواره را از وزارت فرهنگ و ارشاد اسلامي و يا وزارت پست دارند، به همراه برخي از icpها و بخش مايكروويو شركت مخابرات دچار اختلال شده اند، لذا ارسال اين امواج خلاف شمرده شده و نبايد به صورت غيرقانوني اعمال شود».
وي خاطرنشان كرد:« ظاهراً در همين راستا 50 نفر از نمايندگان مجلس نيز نامه اي را به امضا رسانده اند و خواستار متوقف شدن ارسال اين امواج شده اند».
مهندس داوري نژاد درباره  ارسال گزارش نهايي وزارت پست به رئيس جمهور، گفت: اين گزارشات تكميل شده و قطعا در اوايل هفته  به دفتر رياست جمهوري فرستاده مي شود.
معاون مخابراتي وزارت پست در ادامه درباره  مصوبه شوراي انقلاب فرهنگي براي فيلتر شدن سايت هاي ممنوع سياسي و همچنين سايت هاي غير اخلاقي، گفت: متاسفانه اكنون حساسيت ها اغلب بر روي بعد سياسي قضيه است و كم كم فيلتر شدن سايت هاي غير اخلاقي كه مدنظر بود، حساسيت خود را از دست مي دهد.