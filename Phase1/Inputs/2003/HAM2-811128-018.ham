لايروبي آبراه هاي تخت جمشيد از سر گرفته شد
گروه علمي فرهنگي: فعاليت هاي مطالعاتي، نقشه برداري و لايروبي بخش اعظمي از كانال هاي صفه تخت جمشيد كه 37 سال متوقف مانده بود از سر گرفته شد.
به گزارش انجمن روزنامه نگاران حامي ميراث فرهنگي، طي اين عمليات حفاظتي و نجات بخشي كه از آذرماه سال جاري با همكاري بنياد پژوهشي پارسه - پاسارگاد و گنجينه ملي آب ايران آغاز شده است، 600 متر كانال لايروبي و حدود 210 متر كانال جديد كه تاكنون كاملا مسدود بودند، لايروبي و احيا شدند.
كانال هاي صفه تخت جمشيد علاوه بر حفظ اين محوطه در مقابل آب باران و رطوبت ناشي از زمين، براي شناخت ايده و نظام طراحي آبراه هاي حفاظتي و معماري تخت جمشيد و چگونگي ارتباط بين فضاهاي مختلف آن در دوران گذشته از اهميت بسياري برخوردار است.