در 8 مركزمشاوره درتهران بانوان مددكار به كمك نيروي انتظامي آمدند
گروه اجتماعي: بانوان متخصص در مشاوره مددكاري اجتماعي و مطالعات خانواده در ناجا در 8 مركز مشاوره در سطح تهران بزرگ به ارائه خدمات رايگان مشاوره اي و روانشناسي مي پردازند.
به گزارش روابط عمومي ستاد فرماندهي نيروي انتظامي سركار خانم دكتر فردوس قماشچي مشاور فرماندهي و رئيس دفتر امور زنان نيروي انتظامي با بيان اين مطلب افزود: در حال حاضر در 8 كلانتري تهران از بانوان در رشته هاي مشاوره مددكاري اجتماعي، مطالعات خانواده و روانشناسي استفاده مي گردد.
وي از وجود حداقل يك مركز مشاوره در تمامي مراكز استانها خبر داد و اظهار داشت: بسياري از خانواده ها دريافته اند كه مي توانند مسائل خانوادگي و نيازمنديهاي مشاوره اي خود را از طريق اين مراكز برطرف كنند.
دكتر فردوس قماشچي همچنين فعاليت گروهي از فارغ التحصيلان، دانشگاه علوم انتظامي ناجا به عنوان پليس زن را خاطرنشان ساخت و اظهار اميدواري كرد آنان در برخورد با بانواني كه نياز به خدمات پليس دارند، كمك شايسته اي را به جامعه برسانند.
وي در خصوص برنامه هاي دفتر امور زنان ناجا گفت: اين دفتر با هدف ارتقاي سطح كارايي و دانش حرفه اي كاركنان زن نيروي انتظامي در پيشگيري از بروز جرايم برنامه هاي خود را از فروردين ماه امسال آغاز كرد.