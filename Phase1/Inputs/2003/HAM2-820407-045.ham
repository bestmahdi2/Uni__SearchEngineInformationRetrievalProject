اعتراض ليبي به ايتاليا
ليبي  پيشنهاد سيلويو برلوسكوني  نخست  وزير ايتاليا مبني  بر اعزام نظاميان  اين  كشور به  بنادر و آب هاي  ليبي  براي  مبارزه  با مهاجرت  غيرقانوني را رد كرد و آنرا يك  اظهار نظرشخصي  خواند.
به گزارش ايرنا از رم، روزنامه  لارپوبليكا چاپ  ايتاليا ديروز   به نقل  از يك  منبع  رسمي  وزارت خارجه  ليبي  نوشت : هرچند حاضر به  همكاري  در مورد مقابله  با مهاجرت غيرقانوني  هستيم  اما به  هيچوجه  نمي خواهيم  در مورد سخنان  برلوسكوني  صحبت كنيم .
در حاليكه  برلوسكوني  پنجشنبه  شب  از امضاي  توافقي  در اين  زمينه  بين  رم و طرابلس  در آينده اي  نزديك  خبر داده  بود منبع  وزارت  خارجه  ليبي ، سخنان نخست  وزير ايتاليا را تنها يك  اظهار نظر شخصي  خواند.
در اين  گزارش  به نقل  از منبع  وزارت  خارجه  ليبي  كه  نام  وي  ذكر نشده ،آمده  است : سخنان  برلوسكوني  فقط يك  طرح  ايتاليايي  بشمار مي رود و در اين مورد هيچگونه  مذاكره اي  با ما نشده  است .
برلوسكوني  شب  گذشته  در پارلمان  ايتاليا اظهار داشت : در حال  انجام رايزني هاي  لازم  و تنظيم  توافقنامه اي  هستيم  تا نظاميان  ايتاليايي  بتواننددر بنادر ليبي  و مرزهاي  اين  كشور با مهاجرت  غيرقانوني  به  سمت  ايتاليا،مبارزه  كنند.
لارپوبليكا در پايان  گزارش  خود مي نويسد: در حاليكه  معمر قذافي  رهبرليبي  همچنان  موضوع  دريافت  خسارت  از ايتاليا بابت  چندين  دهه  استعمار كشورخود را مطرح  مي كند چگونه  ممكن  است  با پيشنهاد برلوسكوني  كه  نوعي  اشغال نظامي  است  موافقت  نمايد.