سرانه هر ايراني در بخش دارو11 دلار است
سرانه دارويي براي هر نفر در جهان 100 دلار برآورد مي شود كه اين رقم براي هر ايراني حدود 11 دلار است.
به گزارش روابط عمومي وزارت بهداشت و درمان دكتر احمدياني معاونت غذا و دارو با بيان اين مطلب افزود: در سال 400، ميليارد دلار براي 4 ميليارد از 6 ميليارد جمعيت جهان صرف دارو مي شود كه در كشور ما مبلغي حدود 600 ميليارد تومان را دربر مي گيرد.
وي افزود: مصرف دارو در كشور تا سال 1390 بالغ بر 28 ميليارد عدد مي شود كه اين امر ناشي از افزايش پزشك، گسترش خدمات رساني، گسترده تر شدن سطح خدمات بيمه و رشد جمعيت است.
وي تصريح كرد: مصرف دارو در 10 الي 15 سال آينده بيشتر خواهد شد و بخصوص در ارتباط با داروهاي جديد و گران قيمت كه با تكنولوژي بالا توليد مي شود اين امر چشمگيرتر است.