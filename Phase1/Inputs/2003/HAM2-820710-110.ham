هيأتي به نمايندگي از مقام معظم رهبري در آيين چهلم شهيد حكيم شركت مي كند
بغداد - خبرگزاري جمهوري اسلامي: هيأتي به نمايندگي از مقام معظم رهبري امروز براي شركت در آيين چهلمين روز شهادت آيت الله محمدباقر حكيم وارد بغداد مي شود.
رياست اين هيأت را حجت الاسلام محمدحسن اختري معاون ارتباطات بين المللي دفتر مقام معظم رهبري برعهده دارد.
آيين چهلمين روز شهادت سيدمحمدباقر حكيم قرار است فردا در نجف برگزار شود.
از سوي ديگر، همزمان با سالروز ولادت با سعادت حضرت اباالفضل  العباس عليه السلام و روز جانباز، دو هيأت از جانب مقام معظم رهبري و به سرپرستي حجج اسلام والمسلمين غيوري و ابراهيمي با حضور در منزل تعدادي از جانبازان در نقاط مختلف شهر تهران ضمن گفت و گو با اين جانبازان و كسب اطلاع از نحوه زندگي، كار و مشكلات، آنان از ايثارگري و فداكاري جانبازان سرافراز انقلاب اسلامي قدرداني و تشكر نمودند.