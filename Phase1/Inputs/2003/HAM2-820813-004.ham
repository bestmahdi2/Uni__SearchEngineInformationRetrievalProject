آيا حقوق دريافتي سربازان، پاسخگوي مخارج آنان هست؟
سربازان هم خرج دارند
هر شهروندي يك دوره از زندگي خويش را به عنوان بخش فراموش نشدني در طاقچه خاطرات خود به يادگار دارد. براي اكثر مردان دوران خدمت سربازي فراموش نشدني ترين و خاطره انگيزترين دوران زندگي محسوب مي شود كه به دليل وجود برخي ويژگي هاي منحصر به فرد براي آنها جاودانه است.
مسعود حقيقي 
شبهاي آسايشگاه، جمع هاي دوستانه، مشكلا تي كه اكثراً شيريني خاصي دارند، تلخي هايي كه آنها را باسختي هاي زندگي آشنا و آبديده كرده است، شيطنت ها، جسارتها و... همه براي مردان خاطراتي است كه اعتقاد دارند هيچگاه فراموش نخواهد شد و براي هميشه در ناخودآگاه ذهن آنها باقي مي ماند.
گزارش حاضر تجسم برخي از مشكلا تي است كه امروزه سربازان آنها را تحمل مي كنند. گرچه نگرش به دوران خدمت سربازي از هر جهتي مي تواند جذاب باشد ولي سعي كرده ايم در اين گزارش بيشتر به بررسي مسائل و مشكلا ت مالي بپردازيم. نوشته اي كه مي خوانيد ماحصل گفتگوي خبرنگار بازارچه با چند سرباز است.
ستاره هاي روي دوش او حاكي از گذران دوران دانشگاه است. خودش مي گويد: اين ستاره ها ماحصل دوره اي است كه فهميديم هيچ نمي دانيم و شايد اين وجه تمايز دانشگاهيان و تحصيلكرده ها با ديگران باشد. لباسهاي اتوخورده و تميز او، كفشهاي واكس زده و موهاي كوتاه  وي مانع از اين نمي شود كه از مشكلا ت مالي صحبت نكند: حقوق سربازي خيلي كم است، در حقيقت پولي كه ما بابت سربازي دريافت مي كنيم حتي تأمين كننده هزينه اياب و ذهاب ماهانه ما نيز نمي شود. متأسفانه سرويسهاي پادگان نيز به نحوي است كه نمي توانيم از آنها استفاده كنيم. همين عاملي مي شود تا من كه مجبورم از غربي ترين نقطه تهران به شرقي ترين نقطه اين شهر بروم، در روز چيزي در حدود هزار تومان هزينه كنم، آن هم فقط هزينه اياب و ذهاب. حال شما 200، 300 تومان هم هزينه هاي ديگر را در نظر بگيريد آن موقع متوجه خواهيد شد كه تفاوت بزرگي بين حقوق دريافتي ما با هزينه هاي ماهانه وجود دارد. وي گرچه از لحاظ كميت غذاي پادگان را بسيار مناسب مي داند ولي معتقد است: كيفيت چندان بالا  نيست، در دوران آموزشي دندان يكي از بچه ها به دليل وجود سنگ در برنج شكست. از آن پس ما سعي مي كرديم هنگام خوردن بيشتر دقت كنيم تا مشكلي پيش نيايد.
نفر دومي كه با او همصحبت مي شويم ديپلمه است و گروهبان. لهجه اش به شيرازيها مي خورد ولي خودش مي گويد:>بچه مرودشت  استان فارس هستم، اما شيرازي نيستم.و هزينه اياب و ذهاب ندارد و اقامت در آسايشگاه نيز باعث نمي شود تا از مشكلا ت مالي ننالد: >خودتان مي دانيد كه حضور در شهري مثل تهران چه هزينه هنگفتي به دنبال دارد، من سعي مي كنم زياد از پادگان خارج نشوم ولي خروج هفته اي دو بار هم چيزي در حدود سه هزار تومان هزينه دارد. نمي شود هميشه درون يك مجموعه ماند، چون خسته كننده مي شود. مجبوريم هفته اي يك بار براي گردش از پادگان خارج شويم. اگر بخواهيم يك آبميوه بخوريم و چند جا براي گردش برويم، هزينه بسيار بالا يي را در بر مي گيرد. حقوق دريافتي ما هم كم است و مجبوريم خرج هفتگي خودمان را از خانواده  دريافت كنيم. طبيعي است پدران ما هم از چنان وضعيت مالي مناسبي برخوردار نيستند كه بتوانند ما را به خوبي تأمين كنند، ولي با تمام مشكلا تش دوران خوبي است و ما هم مثل بقيه بايد به خدمت آمده و لباس نظام را بر تن كنيم.
وقتي به پارك مي رويد يا در خيابان قدم مي زنيد، حتماً چند تن از سربازان را در كنار هم مي بينيد، اكثر آنها شهرستاني هستند و چند صباحي ميهمان شهر ما شده اند. برخي وقتها اين جوانان حافظ امنيت، از برخوردهاي شهروندان دلگير مي شوند. پارك لاله يكي از پارك هايي است كه اين جوانان آنجا را براي تغيير آب و هوا و تفريح انتخاب مي كنند. سه تن از سربازان در كنار استخر پارك نشسته اند و مشغول صحبت هستند. علي، رضا و جلا ل هر سه اصفهاني هستند و با لهجه شيرين اصفهاني صحبت مي كنند. علي مي گويد: 3 ماه از خدمتم باقي مانده است، در اين 18 ماه خيلي چيزها ياد گرفته ام، مخصوصاً اين كه در غربت چگونه خودم را با شرايط وفق دهم. با اينكه تقريباً هميشه با مشكلا ت مالي دست و پنجه نرم كرده ام ولي با اين همه ياد گرفته ام چگونه هزينه كنم تا دچار مشكل نشوم. رضا تازه 5 ماه است وارد نظام شده. شايد به همين دليل هم باشد كه از برخي شرايط بيشتر از بقيه گله مي كند: در تهران جوري با ما برخورد مي كنند كه گويي اجنبي هستيم، وقتي لباس سربازي را تن ما مي بينند از ما فاصله مي گيرند، نگاههايشان غريب است و غيرقابل تحمل، لطفاً بنويسيد >ما هم ايراني هستيم، بچه  اين آب و خاك، بچه خود شما، مگر خودتان سربازي نرفته ايد؟ پس چرا با ما بد برخورد مي كنيد؟
جلا ل كه كم حرف تر است مي گويد: 13 ماه خدمت كرده ام ولي متأسفانه شرايطي پيش آمده كه از تهراني ها دلگير شدم به قول رضا برخوردهايشان مال عهد قجر است، البته اين دوران هم تمام مي شود. ولي چقدر خوب بود پايتخت نشينان در برخوردهاي خودشان تجديد نظر مي كردند. در عين حال من موضوع را تعميم نمي دهم، همه بدبرخورد نمي كنند، خيلي اتفاق افتاده تهراني ها ما را شرمنده كرده اند ولي خب، برخوردهاي بد هم بوده كه خيلي اذيتمان كرده است.
علي در تأييد حرف هاي جلا ل مي گويد: خوشبختانه از وقتي فروش خدمت سربازي را برداشته اند همه جوانان ملزم هستند لباس نظام را بپوشند، پس بايد بدانند كه ممكن است روزي با خودشان هم چنين برخوردهايي صورت گيرد.
رضا وقتي با سوءال ما كه مي پرسيم: هر ماه چقدر هزينه مي كنيد؟ مواجه مي شود خيلي سريع پاسخ مي دهد: چيزي حدود 60 هزار تومان، اكثراً هم بيرون پادگان خرج مي كنيم. ما زياد بيرون ميآييم و طبيعي است كه خرجمان زياد باشد البته خانواده مان گلا يه اي ندارند چون بايد اين دوران را سپري كنيم.
جلا ل مي گويد: من با اينكه سعي مي كنم خيلي صرفه جويي كنم ولي باز هم در حدود 50 هزار تومان از خانواده مي گيرم. البته فكر نمي كنم با توجه به گراني در تهران اين مبلغ ولخرجي باشد، ولي سعي مي كنم با همين مبلغ كم خوش بگذرانم. علي نيز مي گويد: من چون با كامپيوتر آشنايي زيادي دارم و طراحي هم مي كنم به همين دليل سه روز در هفته، بعدازظهرها در يك شركت كار مي كنم و درآمد دارم، طبيعي هم هست كه خرجم بيشتر شود ولي سعي مي كنم با درآمدم متناسب باشد.
در گوشه ديگري از پارك لا له دو سروان كه بر روي اتيكت آنها درج شده ليسانس وظيفه، مشغول صحبت هستند. در كنارشان مي نشينم و با آنها همصبحت مي شوم مجتبي مي گويد: >بچه مشهد هستم، 8 ماه است كه خدمت مي كنم، بد نبوده ولي خب خدمت است ديگر.يدين هم مي گويد: >بچه تبريز هستم، 16 ماه خدمت كرده ام، اين دوران سخت بوده ولي بد نگذشته است.
وقتي از آيدين در مورد مسائل مالي مي پرسم مي گويد: >آقا! نپرس كه دلم خونه، حقوق سربازي كه كم است درآمد چنداني هم كه نداريم، البته من بعدازظهر جايي كار مي كنم ولي باز هم مشكلا ت مالي گريبان ما را گرفته است، چه مي شود كرد بايد ساخت ديگر.
مجتبي مي گويد:> ناهار را در پادگان مي خوريم ولي هميشه شام بيرون هستيم، چون نمي توانيم سر وقت برگرديم. شما مي دانيد كه قيمت يك ساندويچ معمولي در تهران چقدر بالا  است؟ وقتي هم كه سرباز مي بينند... بگذريم، در هر صورت كاش خدمت را مثل چند سال قبل مي فروختند و درآمد ناشي از آن را به حقوق كساني كه خدمت مي كنند و توانايي مالي ندارند اضافه مي كردند. آن وقت قطعاً هم احساس مسئوليت سربازان بيشتر مي شد و هم اين همه مشكل مالي براي آنها پيش نميآمد.
به هر حال خدمت سربازي وظيفه همه جوانان است و تقريباً اكثر پسران لباس خاكي رنگ سربازي را بر تن مي كنند. ولي آيا اين دوران مي تواند براي  آنها تجربه پرباري باشد؟ به نظر مي رسد استفاده مفيد از توانايي جوانان و سوق دادن آنها به سمت سازندگي بتواند بخش اعظمي از مشكلا ت جامعه را حل كند.
آخرين خبرها حاكي از عزم نمايندگان مجلس براي كاهش مدت خدمت سربازي از 21 ماه به 18 ماه است. اگرچه اين حركت مي تواند يك اقدام اصولي تلقي شود، ولي ضروري است سربازان هم در مسير آموزش، اعم از نظامي و غير نظامي باشند و هم زمينه اي فراهم شود كه آنها پس از پايان دوران سربازي دغدغه اي از بابت شغل مناسب نداشته باشند. قطعاً آموزش هاي اصولي و فراگيري حرفه هاي جديد در اين دوران مي تواند عاملي باشد در داشتن جامعه اي رو به جلو و ترقي. اميد است تنها دغدغه نمايندگان مردم كاهش طول دوران خدمت نباشد بلكه مقدمات اشتغال براي پس از اين دوران نيز مهيا شود.