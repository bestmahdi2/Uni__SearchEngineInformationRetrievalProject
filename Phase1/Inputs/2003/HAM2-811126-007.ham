افزايش بيكاران ژاپني
نرخ بيكاري ژاپن در آخرين ماه سال ميلادي 2002 به 5/5 درصد رسيد كه اين ميزان در ماه قبل از آن 3/5 درصد بود.
به گزارش بلومبرگ ميزان خرج كردن كارگران حقوق بگير نيز در ماه دسامبر نسبت به ماه قبل از آن 1/6 درصد كاهش يافت كه اين ميزان خرج كردن از ژانويه سال 1982 تا اين ماه بي سابقه بوده است.
اما احتمالا در ماه هاي آينده و با اجراي برنامه اصلاحات دولت، نرخ بيكاري افزايش يابد. اين درحالي است كه همزمان با كاهش ارزش برابري دلار در برابر يورو در ماه هاي اخير، ارزش برابري ين در برابر دلار نيز تضعيف شده و 96/118 ين در برابر يك دلار به 37/119 ين در برابر دلار رسيد.
براساس پيش بيني هاي قبلي نرخ بيكاري در ماه دسامبر بايد به 4/5 درصد مي رسيد كه اين رقم در واقعيت 1/0 درصد افزايش يافت. در ماه دسامبر 10 هزار شغل جديد ايجاد شد در حالي كه 80 هزار نفر به نيروي كار اضافه شده است. متوسط نرخ بيكاري براي سال 2002 در دومين اقتصاد برتر جهان به 4/5 درصد رسيد.
يكي از كارشناسان اقتصادي با اشاره به وخامت اوضاع اقتصادي و بازار كار در ژاپن گفت: به احتمال زياد نرخ بيكاري در ماه مارس 2004 به بيش از 6 درصد خواهد رسيد.
به گزارش بلومبرگ با اين كه نرخ بيكاري ژاپن در ده سال گذشته به بيش از دو برابر افزايش يافته است اما اين ميزان باز هم از متوسط نرخ بيكاري در اروپا و آمريكا پايين تر است. نرخ بيكاري ايالات متحده در ماه دسامبر معادل 6 درصد و نرخ بيكاري 12 كشور حوزه يورو به 4/8 درصد رسيد.
افزايش نرخ بيكاري به همراه كاهش دستمزدها به پايين ترين ميزان در 19 ماه گذشته، ميزان هزينه هاي مصرف كنندگان را كه بيش از نيمي از اقتصاد اين كشور را دربر مي گيرد شديدا كاهش داده است. اين امر بهبود اوضاع اقتصادي را در سومين ركود دهه اخير بي رمق ساخته است.
رشد اقتصادي ژاپن در 3 ماه پاياني سال 2002 بيش از 3/0 درصد كاهش يافت اين در حالي است كه در سه ماه سوم اين كشور رشد 8/0 درصدي را تجربه كرد. در سه ماه سوم سال گذشته رشد اقتصادي منطقه يورو به 3/0 درصد و ايالات متحده به 4 درصد رسيد. اين در حالي است كه در سه ماه چهارم، ايالات متحده رشد اقتصادي 7/0 درصد را تجربه كرد.
در ماه دسامبر بيش از 50 هزار نفر در ژاپن از بخش هاي عمده فروشي، خرده فروشي و رستوران ها اخراج شدند.
اين گزارش با اشاره به فروش بسيار ضعيف خرده فروشان براي كريسمس، از اخراج احتمالي كاركنان پاره وقت فروشگاه ها خبر داد.
در همين زمينه ميتسوكوشي كه دومين فروشگاه زنجيره 
 اي ژاپن است از اخراج 460 نفر تا فوريه 2004 خبر داد كه اين ميزان 7/3 درصد كل كاركنان اين شركت است.
اين شركت در ماه اكتبر پيش بيني سود سالانه خود را تا 28 فوريه، بيش از 3/8 درصد كاهش داد. اين در حالي است كه در شش ماه اول سال نيز سود خود را 16 درصد كاهش داد كه اين امر عمدتا از كاهش فروش مواد غذايي ناشي مي شد. سهام شركت ميتسوكوشي نيز در سال 2002 بيش از 15 درصد كاهش يافت.
شركت ساختماني >تاي هييز از برنامه كاهش هزينه هاي خود خبر داد كه به موجب آن اين شركت تا مارس 2006 بيش از 22 درصد نيروي كار خود را اخراج خواهد كرد.