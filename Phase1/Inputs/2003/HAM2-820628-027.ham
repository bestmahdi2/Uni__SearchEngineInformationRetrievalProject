شهردار تهران:
بازار سوخت را به شهرداري ها بسپاريد
با تنظيم رفت و آمد خودروها و صرفه جويي در سوخت مي توان حمل و نقل عمومي را توسعه داد.
شهردار تهران گفت : اگر اختيارات  تنظيم  بازار سوخت  در كلان  شهرها به  شهرداري  واگذار شود، مي  توان  با تنظيم  رفت  و آمد خودروها و صرفه جويي  از محل  هزينه  سوخت  برنامه هاي  بزرگي  اجرا كرد.به  گزارش  خبرنگار واحد مركزي  خبر محمود احمدي  نژاد ديروز در بيست  و چهارمين  نشست  ادواري  شهرداران  كلان  شهرهاي  كشور با اشاره  به  هزينه  سنگين  سوخت  در كشور افزود: با برنامه  مشخص  پنج  ساله  و صرفه جويي  از محل  اين  هزينه  مي  توان  حمل  ونقل  عمومي  را توسعه  داد.وي  با تاكيد براينكه  استفاده  از حداكثر توان  براي  آسايش  مردم  بايد در سرلوحه  فعاليت  هاي  شهرداري ها قرارگيرد، به  مشكلات  شهرداري ها براي  رسيدن  به  اين  هدف  اشاره  و نارسايي  حمل  ونقل  عمومي، مشكلات  شهرسازي و آلودگي  هوا را از مشكلات  عمده  شهرداري ها برشمرد.
احمدي  نژاد با بيان  اينكه  روند طراحي ها، برنامه  ريزي ها و تصويب  برنامه هاي  شهري  منطبق  با نيازهاي  روز نيست  افزود: ساختاري  كه  طراحي  شهري  در آن  شكل  گرفته  است ، برپايه  دانش  تخصصي  نيست .وي  با تصريح  اينكه  در كشور ما با تغيير مديران  و مسئولان  سياست  هاي  شهرسازي  نيز تغيير مي كند، گفت : سياست  هاي  شهرسازي  بايد مانند سياست هاي  كلان  كشور ثابت  باشد و تصميم  گيري  در اين  باره  را بايد از حيطه  اختيار مديراني  كه  دايماً در حال  تغيير هستند، خارج  كرد.
شهردار تهران  با انتقاد از وضع  حمل ونقل  عمومي  افزود: ادامه  روند موجود در نظام  حمل ونقل  عمومي  فاصله  تسهيلات  از عرضه  و تقاضا را روز به  روز افزايش  مي  دهد.وي  ابراز اميدواري  كرد: با پيشنهاد شهرداري ها، دولت  و مجلس  شوراي  اسلامي  در برنامه  چهارم  توسعه  به گسترش  حمل  ونقل  عمومي  توجه  جدي  كنند.
احمدي  نژاد جايگزيني  مديريت  كارآمد و كم  هزينه  را به  جاي  مديريت  كم بازده، اصلي  مهم  در مديريت  شهري  دانست  و افزود: امروز بايد براي  اداره  كلان  شهرها از روش هاي  پيشرفته  و به  روز استفاده  كرد.وي  با اشاره  به  جمعيت  پذيري  كلان  شهرها گفت : بيش  از يك  چهارم  جمعيت كشور و بيش از 40 درصد جمعيت  شهري  در هشت  كلان  شهر كشور زندگي  مي كنند.