بررسي سناريوهايي كه آمريكا در عراق با آنها روبه روست
جنگ بزرگتر
شكست آمريكا جهت دستيابي به يك پيروزي قطعي در عراق، نتايج مهمي خواهد داشت. مرگ قصي و عدي حسين، منعكس  كننده عقيده آمريكاييهاست كه نهضت چريكي عراقي ها قطعاً شكست مي خورد. اما تاكنون از شتاب عمليات چريكي كاسته نشده است. شايد مرگ اين دو تن چندي ديگر بر اوضاع عراق اثر بگذارد، اما شايد اين دو برادر، رهبري عمليات چريكي عراقي ها را به عهده نداشته اند و عمليات، بدون رهبري سازمان يافته ادامه يابد.
مهار كردن چريك هاي تحت كنترل به خودي خود، كاري پرمخاطره است و اغتشاش اخير در دولت بوش، دستيابي به اين هدف را مشكل تر هم كرده است.
بدون شك اين روزها مسائل زيادي در دنيا مي گذرد. اما توجه ما به عراق بازتاب دهنده اين ديدگاه است كه عراق در حال حاضر كانون نظم ژئوپليتيك بين المللي است.
بين آمريكا و جهان اسلام، يك جنگ جهاني در حال وقوع است و نظام بين المللي را دگرگون مي كند. همانند دورانهاي جنگ سرد و جنگ جهاني دوم، متفقين و متحدين نظام بين المللي در برابر هم صف آرايي كرده اند.
جنگ عراق، تنها يكي از زير مجموعه هاي منازعه اي جهاني است. اما به خاطر نتيجه جنگ كه رو در رو قرار دادن آمريكا با جهان اسلام است، مهم ترين بخش اين منازعه است. شكست آمريكا براي رسيدن به پيروزي قطعي در عراق، تأثير گسترده اي در جنگ جهاني دارد. آمريكا، كشورهاي عراق و افغانستان را مورد تجاوز قرار داده است. در هر دو كشور رژيمها عوض شده و تهديد استراتژيك آنها عليه آمريكا از ميان رفته است. اما هنوز آمريكا نتوانسته است انديشه آ مريكايي را مسلط سازد.
ناتواني آمريكا در رسيدن به نتيجه رضايتبخش باعث شده است كه اين كشور در رسيدن به آرزوي خود كه تبديل شدن به  قدرتي بي رقيب و مقاومت  ناپذير است، ناكام بماند. مقامات آمريكايي مي دانستند كه در برابر جنبش ضد آمريكايي در جهان اسلام كاري از پيش نمي برند. بنابراين مي كوشيدند با افزايش ترس از آمريكا درصدد جبران اين ناكامي برآيند. اما وضعي كه در افغانستان و عراق پيش آمد از اين نظر رضايتبخش نيست، اين دو كشور براي آمريكا يادآور جنگ هستند و مردم بحران در استراتژي جهاني آمريكا را به اين كشور ياد  آوري مي كنند.
چهار نتيجه احتمالي براي جنگ عراق وجود دارد:
1- حملات عليه رهبري بعثي ها، مقاومت چريكهاي عراق را در هم بشكند و آنها را در زمان كوتاهي نابود كند و زمينه را براي آمريكا فراهم كند تا با پويايي جهان اسلام به ستيزه برخيزد.
2- چريكها بتوانند با حرارت كنوني عمليات را بدون افزايش دامنه  آن حفظ كنند. اين امر نشان دهنده پيروزي استراتژيك ارتش آمريكاست، اما در عين حال يك پيروزي به همراه انشعابات و گسستهاي سياسي در حوزه علايق ملي و منطقه اي آمريكا خواهد بود.
3- چريكها سرعت عمليات را افزايش دهند و به جاي تهديد صرف به استراتژي وارد كردن صدمات بر نيروهاي آمريكايي روي آورند و به مواضع استراتژيك آمريكا در عراق يورش ببرند.
4- چريكها با توده هاي انقلابي مردم همراه شوند، حضور آمريكاييها را در عراق غيرممكن سازند و با ايجاد پراكندگي در استراتژي آمريكا، به دامنه جنگ ضد آمريكايي بيفزايند. در اين زمينه، احتمالات ديگر را هم مي توان مطرح كرد. اما به هر حال هر حادثه اي رخ دهد از اين طبقه بندي چهارگانه خارج نيست.
بدترين سناريو براي آمريكايي ها مورد دوم است و آنها مي كوشند سناريوي اول را اجرا كنند. چريكها نيز مي خواهند از سركوب خود جلوگيري كنند و در عين حال مي خواهند سناريوي سوم را عملي كنند و در نهايت با احياي جنبش توده اي به سناريوي چهارم برسند.
سناريوي دوم تا حدودي براي دو طرف يك موقعيت قابل دفاع است. نيروهاي آمريكايي نمي خواهند درگير يك جنگ چريكي با صدها هزار نيرو شوند كه به شكست بينجامد كه از عمليات بعدي آنها جلوگيري كند. چريكها بايد ثابت كنند كه مي توانند سطح كنوني عمليات را حفظ كنند و همچنين عامل افزايش سرعت عمليات شوند.
بنابراين ما در شرايطي قرار داريم كه هيچ يك از طرفين نمي خواهد ساكن باقي بماند. اما مشكل آمريكاييها از چريكها بيشتر است. هر چه چريكها بتوانند سرعت عمليات اخير را افزايش دهند، اعتبار و توانايي اشان براي گرفتن نيرو و تأثيرشان بر جنگ بيشتر خواهد شد و اگر بتوانند در اين مرحله بمانند احتمال بيشتري هست تا مرحله سوم پيش بروند. اگر آمريكا مدت بيشتري در مرحله سوم بماند، دستيابي به مرحله اول مشكل تر خواهد بود. بنابراين در حالي كه هيچ طرف وضعيت  آخر را به عنوان نتيجه كار نمي پذيرد، آمريكا بايد در صورت امكان كشور را آرام كند.
به همين علت، مرگ قصي و عدي براي آمريكايي ها اهميت دارد. چنانچه جنگ چريكي ابتدا از حزب بعث آغاز شود و در راستاي خطوط متمركز حزب سازمان دهي شود، بر كناري رهبري يك استراتژي منطقي و در عين حال براي بعثي ها مضحك است. مرگ عدي و قصي در دو حالت نشان دهنده يك كودتاي بزرگ است.اولاً دو تا از سه رهبر اصلي حزب حذف شدند، ثانياً، سازمان جاسوسي آمريكا با موفقيت در سيستم امنيتي حزب بعث نفوذ كرده است و اين مسئله از موضوع مرگ اين دو برادر مهم تر است. آمريكا در يك جنبش چريكي كه مي توانست باعث بي ثباتيش شود،  نفوذ كرد. بدون شك، عدم امنيت صدام حسين و ساير رهبران چريكي به طور چشمگيري افزايش مي يابد.
با وجود اين از زمان مرگ قصي و عدي حملات دنباله دار بقاياي رژيم بعثي عراق عليه آمريكايي ها در حال وقوع است. از زمان مرگ برادران حسين 10 تن از نيروهاي آمريكايي كشته شده اند و عمليات چريكي تشديد شده است.
اهميت اين موضوع در اين شرايط مبهم است، اما چهار احتمال وجود دارد:
1- اين كشتارها در سيستم تأثير مي گذارند، همان طور كه در امنيت ايجاد شكاف مي كند. عمليات از پيش طراحي شده در حال انجام است و براي عمليات جديد برنامه ريزي هاي ساده  اي مي شود، اما در طول زمان جنبش چريكي متلاشي خواهد شد و اين همان آرزوي آمريكا است.
2- عدي و قصي جزء فرماندهي ارتش نبودند و نسبت به مسائل آن و جنبش بعثي به همين خاطر امنيتشان دچار تزلزل شد. در حقيقت جنبش بعثي ها است، اما عدي و قصي از رهبران آن نبودند.
3- اين جنبش در سازمانهاي سنتي متمركز يافته چريكي شكل نگرفته اما جهت گيري هايش را از القاعده مي گيرد، واحدهاي شخصي كه مستقل عمل مي كنند و يك فرماندهي مركزي كه فقط راهنمايي هاي كلي پيشنهاد مي كند.
4- جنبش چريكي اساساً مربوط به حزب بعث نيست، بلكه توسط جنگجويان خارج از كشور كنترل مي شود و مجموعه اي از اين جنگجويان و آموزش ديدگان ارتش عراق را شامل مي شود. بيشتر نمايندگان با دسته بندي هاي مذهبي هستند تا بعثيهاي سكولار.
اگر سناريوهاي دو تا چهار، صحيح باشد، پس كشتن شخص صدام حسين تأثيري بر توانايي چريكها براي جنگ نخواهد داشت.
سناريوي چهارم، بدترين احتمال است. صدام حسين، مورد تنفر بسياري از مردم عراق به خصوص شيعيان جنوب اين كشور است.
بدون شك تنش ميان شيعه و سني وجود دارد، اما اگر قرار باشد عنصر بعثي حذف شود، احتمال همدستي با اسلام گرايان افزايش مي يابد و اين عامل نگراني فرمانده آمريكايي عراق، سپهبد ريكاردو سانچز است. وي مي گويد:«به نظر من، تا زماني كه ما در عراق هستيم، در معرض خطر حمله بنيادگرايان اسلامي و تروريستها خواهيم بود كه در صدد كشتن نظاميان آمريكايي و نيروهاي ائتلافي هستند كه بايد با آن مبارزه كرد.»
اگر مركز قدرت چريكهاي عراق، خانواده صدام حسين و رهبر بعث بود، حوادث اخير،  اين جنبش را در هم شكست. چنانچه مركز قدرت جنبش چريكي، جهادگران و متحدان محلي باشند يا چنانچه جنبش فاقد يك مركز قدرت آسيب پذير باشد، وضعيت آمريكا پرمخاطره است.
سانچز ادامه داد: ما بايد بدانيم يك نزاع چند وجهي در عراق در جريان است. طي عمليات تروريستي، رهبري رژيم گذشته را به دست گرفته ايم. ما با جنايتكاران و آدم كشان اجير شده و حرفه اي روبه رو هستيم كه به سربازان ما حمله مي كنند. تنش ميان نيروهاي آمريكا و شيعيان جنوب عراق طي روزهاي گذشته شدت يافته است و آمريكا در صدد شكست شيعيان و يا حداقل مقابله با شركت آنها در جنگهاي چريكي است. شيعيان هم مثل دولت عراق مي كوشند نيروهاي اشغال گر آمريكا را ريشه كن كنند و واشنگتن آمادگي پذيرش اين مسئله را ندارد. در همين حال، شيعيان با آوردن شمار زيادي تظاهركننده به خيابانها،  براي مخالفت با نيروهاي آمريكايي در حال نمايش قدرت هستند.
تركيب يك جنگ چريكي با انتفاضه(خيزش مردمي)، بدترين موقعيت براي آمريكاست.
نيروهاي آمريكايي به دنبال دو هدف هستند: اولاً كه جنگ چريكي در همان سطح باقي بماند، دوم اينكه در هيچ شرايطي شيعيان جنوب عراق شورش نكنند. يك جنگ چريكي گسترده در شمال و آشوب جنوب، موقعيت آمريكا را به بدترين حالت سناريو سوق مي دهد.
جلوگيري از اين امر نيازمند يك رهبري سياسي است تا نظامي. واشنگتن بايد تصميمات اصلي خود را در مورد آينده روابط آمريكا با شيعيان به خصوص شيعيان ايران مشخص كند.
همانطور كه نيكسون با تشكيل يك اتحاد با مائوتسه تونگ رهبر جمهوري خلق چين، بلوك كمونيست را متلاشي كرد، آمريكا هم نياز به متلاشي شدن جهان اسلام را حس مي كند. فروپاشي جهان اسلام و همراه كردن مسلمانان عراق، مانور سياسي پيچيده اي را مي طلبد.
چنانچه آمريكا نتواند به اين مهم دست يابد، بايستي همزمان در همه جبهه ها وارد جنگ شود. بنابراين وجود شيعيان عراق، غنيمتي براي عراق بلكه براي كل جنگ است. براي همين،  حوادث موجود در عراق را تعيين كننده مي دانيم. در حال حاضر، توقعات زيادي نداريم. دولت بوش درگير اغتشاش داخلي است و مشخص نيست كه بتواند تصميمات استراتژيك بگيرد.
فرماندهي بغداد در دست مقامات آمريكايي است كه ديدگاهشان محدود به اين درگيريهاست تا مقوله جنگ.
حضور جورج تنت، رييس سازمان جاسوسي آمريكا، كاندوليزا رايس مشاور امنيت ملي، دونالد رامسفلد وزير دفاع آمريكا و بقيه اعضا به اندازه جنگ اهميت ندارند.
وقتي جنگ به مرحله بحراني مي رسد، منازعات سياسي در واشنگتن اجتناب ناپذير است. مشكل اين است كه در حال حاضر، مذاكرات در مورد جنگ عراق يا به طور كلي مقوله جنگ نيست، جنگ با مشخص شدن عامل جنگ، شكست سازمانهاي جاسوسي و زمان شكست به پايان مي رسد. شرايط موجود در عراق مشكل است، اما تهديد جدي در جنگ آمريكا زماني است كه رييس جمهور به تداوم اين جريانات اجازه دهد. اما فرمان رييس جمهور بايد استراتژي نظامي و سياسي را گسترش دهد.
به اعتقاد ما، راه  حل استراتژيك براي جنگ عراق وجود ندارد، مگر اينكه فرمان سياسي بر دولت اعمال شود. قتل قصي و عدي نمي تواند تأثيري در جنگ داشته باشد، اما مرگ آنها مي تواند زمينه ساز تدوين نوعي استراتژي باشد كه از ادغام و هماهنگي عناصر سياسي و نظامي به وجود آمده باشد.
هفته نامه استرانفورد
ترجمه: لادن صاعدي