نشست سه روزه «آرته: يك شبكه فرهنگي»
سينماتك موزه هنرهاي معاصر تهران در راستاي شناخت فرهنگ و هنر كشورهاي مختلف و نيز بالا بردن سطح آگاهي مخاطب خود قصد دارد، نشست سه روزه اي را با عنوان «آرته: يك شبكه فرهنگي» از امروز تا 7 خردادماه برگزار كند.
در اين نشست كه با همكاري سفارت فرانسه و آلمان در تهران برگزار مي شود، مجموعاً ده فيلم از اين شبكه كه مشتركاً از سوي كشور آلمان و فرانسه اداره مي شود به نمايش درمي آيد.
فيلم هايي چون: آخرين روزهاي زوگما، خمسه نظامي، مسعود افغان، بودن و داشتن از كشور فرانسه و متروپليس، خاويار درياي خزر، فلوت سحرآميز، بچه هاي شوآب از كشور آلمان.
همچنين در اين نشست سه روزه «آندره دومار ژوري» و «پتر وين» از مديران اين شبكه گفتگو خواهند كرد. علاقه مندان جهت شركت در اين نشست سه روزه مي توانند به سينماتك موزه هنرهاي معاصر تهران واقع در خيابان كارگرشمالي موزه هنرهاي معاصر تهران مراجعه كنند.