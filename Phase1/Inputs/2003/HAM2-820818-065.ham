مراسم تجليل از خادمان قرآن كريم با حضور رئيس جمهور برگزار مي شود
گروه علمي فرهنگي: مراسم  دهمين  دوره  تجليل  و تكريم  از خادمان  قرآن  كريم  در دوبخش  داخلي و خارجي  نمايشگاه  بين المللي  قرآن  كريم ، روز سه شنبه (20 آبان )با حضور رئيس جمهوري در مركز آفرينش هاي  فرهنگي  هنري  كانون  برگزار مي شود.
به  گزارش  ستاد برپايي  نمايشگاه  بين المللي  قرآن  كريم ، دراين  برنامه  از برگزيدگان  رشته هاي  مختلف  قرآني  در حوزه هاي  هنري ، چاپ  ونشر، هنرهاي  سنتي ، آموزش  قرآن ، ترجمه  و نرم افزارهاي  قرآني  تجليل  مي شود.
همچنين  خادمان  برگزيده  قرآني  در بخش  بين الملل  نمايشگاه  قرآن جوايزي  از رئيس  جمهوري  دريافت  مي كنند.
يازدهمين  نمايشگاه  بين المللي  قرآن  كريم  با حضور نمايندگان  17 كشور151، موسسه  و ناشر، 34 موسسه  رايانه اي  تا پايان  ماه  مبارك  رمضان  در مركزآفرينش هاي  هنري  كانون  برپا است .
گزارش ديگري حاكي است نمايشگاه بين المللي قرآن كريم در روز سه شنبه 20 آبان به دليل برگزاري مراسم تجليل از خادمان قرآن كريم تعطيل است. بخش هاي مختلف يازدهمين نمايشگاه قرآن كريم از صبح روز چهارشنبه 21 آبان فعاليت هاي خود را پي مي گيرد.
علاقه مندان مي توانند هر روز از ساعت 10 تا 22 و جمعه ها از ساعت 13 تا 22 از اين نمايشگاه ديدن كنند.