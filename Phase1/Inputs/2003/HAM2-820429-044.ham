نروژ «ملا كريكار» را از اتهام تروريسم تبرئه كرد
مقام هاي نروژي «ملا كريكار» رهبر گروه «انصارالاسلام» را از اتهام تروريسم مبرا دانستند.
به گزارش شبكه تلويزيوني الجزيره قطر، «ملا كريكار» عراقي كردي الاصل رهبر گروه انصارالاسلام است. اين گروه در شمال عراق فعاليت داشت.
در ابتداي جنگ آمريكا و انگليس عليه عراق، پايگاه هاي اين گروه هدف بمباران هاي آمريكا قرار گرفت كه در نتيجه تعدادي از نيروهاي انصارالاسلام كشته شدند.
واشنگتن اين گروه را كه توسط «ملا كريكار» تأسيس شد به داشتن ارتباط با سازمان القاعده متهم مي كند. نروژ در ماه مارس گذشته «ملا كريكار» را به اتهام ارتباط با فعاليتهاي تروريستي بازداشت و پس از مدتي آزاد كرد.
«كريكار» از سال 91 تا كنون در نروژ پناهنده است.