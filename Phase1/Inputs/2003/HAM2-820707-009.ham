روند فزاينده اضافه وزن در استراليا
تقريباً نيمي از جمعيت بيست ميليون نفري استراليا اضافه وزن دارند. استراليا به طرز وحشتناكي به سوي تبديل شدن به چاق ترين كشور دنيا گام بر مي دارد. در حال حاضر 3/3 ميليون نفر از افراد 18 تا 64 ساله استراليايي از چاقي رنج مي برند و 6/5 ميليون نفر ديگر دچار اضافه وزن هستند كه دو سوم مردان و نيمي از زنان اين كشور را در بر مي گيرد.
پل هگنوس، مدير مركز تحقيقات بهداشتي استراليا مي گويد: >از لحاظ شرايط اضافه وزن، اكنون دوراني را تجربه مي كنيم كه آمريكا در سال 95 پشت سر گذاشته. نبايد به خودمان اجازه بدهيم در مسيري كه آنها حركت كرده اند، گام برداريم.
اين پژوهش كه براساس تحقيقاتي كه در سال 1980 انجام گرفته، صورت پذيرفته نشان مي دهد عارضه چاقي در استراليا نسبت به سيزده سال گذشته هشتاد درصد افزايش يافته است. البته طبق آمار سطح چاقي در ميان افراد 25 تا 64 استراليايي 6/17 درصد است كه نسبت به آمريكا 8/21 درصد و بريتانيا 7/21 درصد در جايگاه پايين تر قرار دارد. به هر روي در اين گزارش هشدار داده شده است افزايش وزن در اين كشور ممكن است سيستم بهداشتي قدرتمندي را طلب كند زيرا به ناچار احتمال ابتلا ي افراد بيشتري به ديابت، بيماري هاي تنفسي، حملا ت قلبي، سرطان و سكته وجود دارد. به زودي اندازه لباس ها، صندلي ها در خانه، محل كار و اماكن عمومي نظير سينما يا رستوران ها، ابعاد ماشين ها و وسايل نقليه عمومي نيز نيازمند بازنگري خواهد شد.