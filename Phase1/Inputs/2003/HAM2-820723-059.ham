يادداشت
بالهايي براي پرواز
محمدصادق جنان صفت
خوشبختي و بهروزي مردم بردبار ايران، آرزوي هر فرد دلسوز اين آب و خاك است.
خوشبختي دو بال دارد كه «رفاه مادي» يك بال آن است و تعالي معنوي بال ديگر آن. راه رسيدن به رفاه مادي توليد ثروت بيشتر در هر دوره نسبت به دوره پيش از آن است. رشد توليد ثروت نيازمند استفاده از همه عوامل توليد از جمله نيروي كار است.روز گذشته رئيس جمهوري اعلام كرد نرخ بيكاري رسمي در كشور 8/12 درصد است كه يكي از بالاترين نرخ هاي بيكاري در جهان به شمار مي رود. در صورتي كه آمار بيكاران پنهان، شاغلاني كه با درآمدهاي ناكافي زندگي مي كنند و... را نيز به «بيكاران رسمي» اضافه كنيم تصويري غم انگيز از بيكاري ترسيم خواهد شد.
وجود 5/2 ميليون بيكار در كشور، يعني اينكه بخش عمده اي از جامعه از چرخه توليد ثروت كنار مانده اند و به اين ترتيب با رفاه فاصله داريم و بي ترديد همين امر در تعالي معنوي ما نيز تاثيرگذار خواهد بود.براي توليد ثروت و كاهش نرخ بيكاري علاوه بر مديريت نياز به «سرمايه» داريم. آيا در حال حاضر اين عامل كمياب توليد ثروت در كشور به اندازه كافي وجود دارد؟ محمد ستاري فر، رئيس سازمان مديريت و برنامه ريزي كشور گفته است:براي اجراي طرح هاي عمراني(كه به كاهش نرخ بيكاري منجر مي شود)نياز به 50 هزار ميليارد تومان داريم، در حالي كه سرمايه موجود و قابل دسترس فقط 5 هزار ميليارد تومان است.
چه بايد كرد؟ اقتصاد ايران مشكلات عمده اي دارد كه حل آن در گروي حل مسايل سياسي داخلي و سياست خارجي در كلان ترين ابعاد است.