بخش هايي از بيانيه اجلاس وزراي خارجه كشورهاي اسلامي
يادگار تهران
وزيران خارجه و روساي هيات هاي شركت كننده در سي امين كنفرانس وزيران امور خارجه كشورهاي اسلامي، «نشست وحدت و عزت» طي روزهاي 6 الي 9 خردادماه 1382 برابر با 28 الي 30 مه 2003 ميلادي در تهران، با تاييد مجدد بر پايبندي كامل و نيز عزم راسخ خود براي تحقق اصول و اهداف منشور سازمان كنفرانس اسلامي؛ با تاييد مجدد اسلام به عنوان دين صلح و شفقت، كه بنيان، منبع و نيز الهام بخش حفظ وحدت و عزت امت اسلامي به شمار مي آيد و موجبات ارتقاي مناسبات مودت آميز بين كشورهاي اسلامي و همچنين ميان ملل اسلامي و غيراسلامي را فراهم مي آورد؛ با تاكيد بر نقش شناسايي سازمان كنفرانس اسلامي به عنوان مجمعي براي همكاري و هماهنگي ملل اسلامي در طيفي گسترده از مسائل سياسي، اجتماعي، فرهنگي و اسلامي به كار خود پايان داد.
عزت براساس ايمان، خرد، گفتمان و حضور موثر جهاني
• اين مهم را مورد تاكيد قرار دادند كه عليرغم دستاوردهاي عمده و تحولات مهم در زمينه هاي مختلف، انسانيت از ناحيه گرايش به سلطه، به وسيله اعمال زور و قدرت از يك طرف و توسل به خشونت و ارعاب به عنوان شيوه هاي حل اختلاف از جانب ديگر، در معرض تهديد واقع شده است.
• تاكيد نمودند كه خشونت و تروريسم كور، دورنماي حصول به يك راه حل انساني در قبال چالش هاي مشترك، از طريق همكاري را مخدوش نموده و علاوه بر آن توسل به نيروي نظامي، يكجانبه گرايي و ارعاب، آرمان آزادي و مردم سالاري را تضعيف مي نمايد.
• نگراني عميق خود را نسبت به مترادف دانستن نابجا و مخاطره آميز اسلام و مسلمين با خشونت، تروريسم و فقدان مشاركت و مردم سالاري با هدف برانگيختن اسلام ستيزي و جو انزجار اعلام داشتند.
• نياز مبرم در عرصه بين المللي در مقطع كنوني به «گفت وگو ميان تمدن ها» به منظور اعتلاي تفاهم، تساهل و احترام متقابل بين تمدن ها را مورد تاكيد قرار دادند.
• تعهد خود به مبارزه با تروريسم در كليه صور و اشكال آن را كه تهديدي بر عليه جان و مال افراد و همچنين حاكميت ملي، تماميت ارضي، ثبات، امنيت كشورها، به همراه ضرورت رسيدگي به علل و ريشه هاي شكل گيري تروريسم است، مورد تاكيد قرار دادند و برچسب نهادن تعصب آميز بر كشورها و جنبش هاي اسلامي كه در برابر اشغال و تجاوز خارجي مقاومت مي كنند را به عنوان تروريست رد نمود.
• محو كليه سلاح هاي كشتار جمعي و عدم تكثير سلاح هاي اتمي در سطح جهان، با هدف خلع سلاح كامل و عمومي را درخواست نموده و بر نقش جايگاه نهادهاي بين المللي چند جانبه به عنوان يگانه ارگان هاي مشروع در تاييد و تضمين رعايت مقررات ذيربط بين المللي تاكيد نهادند.
• بر عزم راسخ خود جهت پيگيري مجدانه ارتقا و حمايت كليه آزادي هاي بنياني و حقوق بشر، بدون هر گونه تبعيض در سطوح جهاني، منطقه اي و محلي، تاكيد نمودند.
• تاكيد نمودند كه جهان در مقطع حاضر با يك بحران هويت و معنويت روبه رو است، به نحوي كه نقش نوع بشر را در خانه خود مورد تهديد قرار مي دهد؛ و همچنين تاكيد نمودند كه اسلام، در اين عصر از فناوري پيشرفته اطلاعات، مي تواند به منزله منبع نيرومندي براي ارائه پاسخ هاي متقن نسبت به چالش هاي جهاني و اخلاقي كه پيش روي بشريت قرار دارد، محسوب گردد.
وحدت از طريق همبستگي و همكاري
• عزم راسخ خود را براي مشاركت موثر در حفظ و ارتقاي صلح و امنيت منطقه اي و جهاني، به همراه صيانت از صلح و امنيت كلي كشورهاي اسلامي اعلام داشته و ضمن رد تبليغات سوء و تهديدات عليه كشورهاي اسلامي، بر ادامه حمايت كامل توام با همبستگي با كشورهاي اسلامي كه با فشار و تهديد خارجي در امور داخلي خود مطابق با منشور ملل متحد مواجه هستند، تاكيد نمودند.
• تداوم اشغال سرزمين هاي فلسطيني و ساير كشورهاي عربي توسط اسرائيل به همراه سياست ها و اقدامات آن در سركوبي و تروريسم دولتي عليه مردم فلسطين را محكوم نموده و علاوه بر آن بر همبستگي خود با مقاومت مردم فلسطين، سوريه و لبنان بر عليه تجاوز و اشغال مورد تاكيد قرار دادند.
• حمايت كامل خود را از مردم عراق در ايجاد يك دولت مستقل و منتخب مردم، با كمك، حمايت و نقش محوري سازمان ملل، كه به مفهوم واقعي كلمه، نمايانگر كليه اقشار ملت عراق بوده و از همكاري و روابط دوستانه با همسايگان برخوردار باشد، اعلام داشتند.
• از تاسيس دولت موقت افغانستان به عنوان اقدامي مهم در جهت ايجاد دولت دائمي منتخب و ارتقاي امنيت و نيز توسعه جامع و مستمر، استقبال و حمايت به عمل آوردند و تصميم گرفتند در جهت تحقق سريع تعهد مالي خود به مردم افغان و افزايش مساعدت خود به دولت موقت در كشت جايگزين خشخاش و جلوگيري از قاچاق مواد مخدر اقدام لازم معمول دارند.
• از ابتكارهاي مثبت اخير توسط رهبران پاكستان و هند با هدف تنش زدايي در منطقه، استقبال كرده و بر حمايت خود از مردم جامو و كشمير در جهت تحقق حق تعيين سرنوشت خويش تاكيد نهادند.
• از تحولات مثبت جديد بين دو طرف ذي نفع در قبرس به منزله گامي در جهت اعتلاي اعتماد كه مي تواند به تلاش هاي در دست انجام به منظور حصول به رفع اختلاف جامعه شتاب بيشتري ببخشد، استقبال كردند و همچنين از جامعه مسلمان ترك قبرس در تحقق حقوق مشروع خود حمايت كردند.
• اعلام كردند كه جهاني شدن و آزادي هاي فزاينده موجب شده است تا ظرفيت پتانسيل مناسبي براي توسعه فراهم شود، اما اين در شرايطي است كه اعضاي سازمان كنفرانس اسلامي در قبال نوسانات تجارت بين المللي، جريان هاي مالي و پولي و نيز تغييرات فناوري آسيب پذير شده اند. لذا از كشورهاي توسعه يافته درخواست كردند در جهت ايجاد محيطي شفاف تر، برابرتر و عملي تر اقدام كرده تا به موجب آن كشورهاي در حال توسعه بتوانند برنامه هاي تعديل ساختاري براي حصول به توسعه همه جانبه را در پيش گيرند.
تاثيرگذاري از طريق مشاركت و عقل گرايي
•تصميم گرفتند در جهت ارتقاي جايگاه سازمان كنفرانس اسلامي در صحنه بين المللي از طريق گفت وگو و همكاري با كليه نهادها و سازمان هاي ذي ربط بين المللي، اقدام لازم را مبذول دارند و از دبيركل درخواست كردند براي بسط هر چه بيشتر اين قبيل تعاملات، گزارش يافته هاي خود به دول عضو را ارائه كرده و علاوه بر آن از نمايندگي هاي خارجي خود به ويژه نمايندگي هاي دائم در نيويورك و ژنو درخواست كردند در جهت افزايش هماهنگي و انجام رايزني هاي مستمر در كليه مسائل حائز اهميت براي جهان اسلام بكوشند.
• نقش فزاينده سازمان كنفرانس اسلامي در محيط جديد بين المللي و نياز سازمان به بازنگري و عقلايي ساختن دستور كار خود و اجرايي كردن قطعنامه هاي خويش را مورد تاكيد قرار دادند و تصميم گرفتند اجلاس كارشناسي مقامات ارشد خود را در اواسط سال 2003 جهت تحقق اين هدف برگزار نمايند.