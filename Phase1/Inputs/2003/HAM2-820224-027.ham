شمار تصادفات مرگبار رانندگي در كشور كاهش يافت
گروه اجتماعي: سردار انصاري  معاون  راهنمايي  و رانندگي  نيروي  انتظامي ، روز سه شنبه  در جمع  خبرنگاران  از كاهش  تصادفات  مرگبار رانندگي  در سال  81 خبر داد.
وي  گفت : شدت  تصادفات  رانندگي  از 7/ 5 نفر كشته  به  ازاي  هر صد نفر در سال  1380، به  8/ 4 نفر كشته  در سال  81 كاهش  يافته  است .
به گزارش ايرنا سردار «محسن  انصاري» روز سه شنبه  در حاشيه  بازديد از راهنمايي  و رانندگي  تهران  بزرگ  در گفتگو با خبرنگاران  افزود: اين  در حالي  است كه  در سال  گذشته  به  تعداد مسافرت ها و خودروها افزوده  شده  و جاده ها نيز به  تناسب  اين  رشد بهبود نيافته  است . به  گفته  وي ، در سال  1381 براي  يك  ميليون  و 200 هزار راننده  جديد گواهينامه  صادر و 830 هزار خودرو جديد نيز شماره گذاري  شده  است .
وي ، تعداد قربانيان  تصادفات  رانندگي  شهري  و جاده اي  كشور را در سال گذشته  21 هزار و 800 نفر ذكر كرد اما در عين  حال  گفت : با افزايش  تعداد خودروهاي  كشور، روند رو به  رشد تلفات  جاني  ناشي  از تصادفات  رانندگي  مهار شده  است . سردار انصاري  افزود: نرخ  رشد تلفات  جاده اي  در سال  81 نسبت  به  سال  ماقبل  پنج  درصد كاهش  يافته  و به  10 درصد رسيده  است . معاون  راهنمايي  و رانندگي  كشور بااشاره  به  اقدامات  راهنمايي  و رانندگي  براي  كنترل  نامحسوس  تخلفات  رانندگي  گفت : دوربين هاي  ثبت  سرعت  از نيمه اسفند ماه  سال  گذشته  تاكنون  تصوير 19 هزار و 918 خودرويي  كه  سرعت  غيرمجاز داشتند را ثبت  كردند و اين  تصاوير به  منازل  صاحبان  خودروهاي  متخلف  تحويل شده  است . وي  افزود: از اين  تعداد، حدود 12 هزار تخلف  سرعت  در تهران  و 7 هزار تخلف  نيز در جاده هاي  سراسر كشور توسط دوربين هاي  سيار ثبت  سرعت ، عكسبرداري شده  است .