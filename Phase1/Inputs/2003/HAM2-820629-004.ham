واكسن ضد سيگار، يك گام ديگر
دانشمندان اعلا م كردند آزمايشات اوليه واكسن ضد سيگار، كه سبب مي شود افراد ديگر تمايلي به سيگار كشيدن در خود احساس نكنند، موفقيتآميز بوده است.
اين واكسن كه كاملا ً بي خطر است مانع از تأثيرگذاري نيكوتين يا كوكائين بر مغز مي شود، در نتيجه اين مواد كه تأثيري مخدر دارند ديگر قادر به تحريك مغز و در پي آن ايجاد اشتياق دوباره براي استفاده از سيگار نخواهند بود.
اين دارو به سرعت سيستم دفاعي بدن را تحريك مي كند و منجر به توليد پادتني مي شود كه با محصور كردن نيكوتين يا كوكائين در جريان خون فرد، مانع از رسيدن آنها به سلول هاي مغز مي شود و مي تواند براي افرادي كه معتاد به كوكائين يا سيگار هستند مفيد واقع شود اما دستاورد مهم تر آن- كه هنوز در مرحله نظريه باقي مانده- براي والديني است كه مي خواهند فرزندانشان در برابر اعتياد مصون شوند.
معمولا ً افرادي كه سيگار را ترك كرده اند، پس از گذشت مدت كوتاهي دوباره استفاده از   آن را از سر مي گيرند اما اين واكسن سبب مي شود ديگر هيچ گاه به آن روي نياورند. دست كم دانشمندان اميدوارند با بهره گرفتن از چنين روش هايي، از آمار شگفت آور مرگ و مير ناشي از استعمال سيگار بكاهند. هم اكنون سالا نه حدود پنج ميليون نفر در سراسر دنيا در اثر ابتلا  به بيماري هاي ناشي از كشيدن سيگار جان خود را از دست مي دهند كه حدود سه چهارم آنان مرد هستند. طبق آمار منتشر شده اين تعداد در كشورهاي در حال توسعه افزايش قابل ملا حظه اي نسبت به كشورهاي صنعتي يافته است. برآورد مي شود حدود نهصد و سي ميليون از يك ميليارد و يكصدميليون سيگاري دنيا در اين كشورها زندگي مي كنند.
اطلا عات گردآوري شده از صدو بيست و پنج كشور دنيا نشان مي دهد عارضه قلبي، بيماري مزمن ريوي و سرطان ريه شايع ترين امراض مرتبط با دخانيات هستند كه منجر به مرگ مي شوند. كارشناسان معتقدند دولت ها در كشورهاي در حال توسعه ناچارند به سياست هاي پيشگيري و برنامه هاي دقيقي روي بياورند كه تعداد مردان سيگاري را كاهش دهند و از افزايش مصرف آن درميان زنان پيشگيري به عمل آورند در غير اين صورت با وجود روند صعودي گرايش افراد جامعه به سيگار با فاجعه اي بشري روبه رو خواهيم شد.