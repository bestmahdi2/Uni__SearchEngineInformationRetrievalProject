دولت سهام شركتهاي كوچك و متوسط را امسال عرضه مي كند
گروه اقتصادي: هيأت دولت به سازمان خصوصي سازي اجازه داد امسال عرضه سهام زمانبندي شده و عمليات واگذاري آنها تا سال 81 به پايان نرسيده را ادامه دهد.
به گزارش روابط عمومي وزارت امور اقتصادي و دارايي مصوبه بالا بنا به پيشنهاد اين وزارتخانه و به استناد بند «الف» ماده 14 قانون برنامه سوم توسعه به تصويب هيأت دولت رسيده است.
مطابق بند يادشده فهرست اسامي شركت هاي قابل فروش، انحلال و ادغام پس از اعلام اسامي مزبور كه از سوي وزارتخانه ذيربط و يا وزارت امور اقتصادي و دارايي كه متضمن برنامه زمانبندي موردنظر و مشخص، حسب مورد و اعلام روش فروش با توجه به وضعيت بازار هستند جهت تصويب و به هيأت وزيران ارائه مي شوند.
يك مسئول سازمان خصوصي سازي در اين باره گفت: بخش عمده اي از سهام در اختيار اين سازمان كه مي بايست در سالهاي 80 و 81 واگذار مي شد و عملاً به خاطر اجبار در رعايت اولويت هاي آمده در ماده 16 قانون برنامه سوم توسعه متوقف مانده بود، با اصلاح ماده بالا و تصويب اين مجوز در سال جاري ارائه خواهد شد.وي همچنين از تدوين آئين نامه نحوه واگذاري شركت هاي مشمول ماده 16 اصلاحي در سازمان خصوصي سازي خبر داد.