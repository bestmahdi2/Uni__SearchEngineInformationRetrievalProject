بيانيه سياسي  اولين  كنفرانس  بازنگري  كنوانسيون  منع  سلاحهاي  شيميايي
لاهه  - خبرگزاري  جمهوري  اسلامي: بيانيه  سياسي  اولين  كنفرانس  بازنگري  كنوانسيون  منع  سلاحهاي  شيميايي در
23 بند، روز گذشته در لاهه  به  تصويب  رسيد.
به  گزارش  ايرنا، در اين  بيانيه  كه  با حضور 151 كشور عضو سازمان  منع  سلاحهاي  شيميايي  تصويب  شد، كشورهاي  عضو بر عزم  راسخ  خود مبني  بر نابودي  سلاحهاي  شيميايي  و كنترل  تأسيسات  توليد مواد شيميايي  تأكيد كردند.
در بند هفت  اين  بيانيه  سياسي ، كشورهاي  عضو اين  سازمان  موظف  شده اندبا همكاري  مسالمت آميز مسائل  خود را از طريق (سازمان  منع  سلاحهاي  شيميايي )يا ديگر روندهاي  بين المللي 
حل  و فصل  كنند.
نماينده  ايران ، پس  از تصويب  اين  بيانيه  اظهار داشت : اميدواريم  كه  بعد از اين  كشورها ديگر از اتهام  بيهوده  نسبت  به  يكديگر خودداري  كنند و نسبت  به  بيانيه  كشورهاي  عضو اين  سازمان  پايبند باشند.
نماينده  آمريكا نيز پس  از تصويب  اين  بيانيه  گفت :ما بر مفاد بند هفت  بيانيه  مبني  بر حل  مشكلات  خود از طريق  مذاكرات  مسالمت آميز در چارچوب  سازمان  مذكور پايبند خواهيم  بود.
در اولين  روز از برگزاري  اولين  كنفرانس  بازنگري  كنوانسيون  منع  سلاحهاي  شيميايي ، نماينده  آمريكا جمهوري  اسلامي  ايران  را به  توليد و انباشت  سلاحهاي  شيميايي  محكوم  كرد. مذاكرات  فشرده  براي  توافق  بر سر متن  حاوي  پيشنهادهاي  اجرايي  كنوانسيون  ادامه  دارد.
پس  از تصويب  اين  سند از سوي  اعضاي  سازمان  منع  سلاحهاي  شيميايي ، اولين  كنفرانس  بازنگري  كنوانسيون  منع  سلاحهاي  شيميايي  به  كار خود پايان  داد.