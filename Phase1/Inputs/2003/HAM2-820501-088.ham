دادكان: مربي خارجي نمي آوريم
گروه ورزشي: رئيس  فدراسيون  فوتبال  حضور مربي  خارجي  در راس  تيم  ملي  فوتبال   ايران  را منتفي  دانست  و گفت : همايون  شاهرخي  بعنوان  سرمربي  هدايت  تيم  ملي  فوتبال  كشورمان  را بعهده  خواهد داشت  و ما قصد نداريم  از مربي  خارجي  بهره بگيريم . وي  در خصوص  درخواست  ميزباني  تيم هاي  اصفهاني  براي  برگزاري  مسابقات  جام باشگاه هاي  آسيا افزود: در اين  راستا با مديران  باشگاه هاي  ذوب  آهن  و فولادمباركه  سپاهان  مذاكراتي  انجام  شده  و فدراسيون  فوتبال  تمامي تلاش  خود را معطوف  گرفتن   اين  ميزباني  خواهدكرد.
وي  در مورد استفاده  از بازيكنان  شهرستاني  در تيم  ملي  گفت : عملكرد يكساله  تيم  ملي  نشان  مي دهد كه  فدراسيون  از حركت  اصلي  خود مبني  بر استفاده اين  تيم  از بازيكنان  شايسته  شهرستاني  منحرف  نشده  و نخواهد شد.
عضوهيأت  مديره  باشگاه  پيروزي  تهران  در خصوص  اعلام  موضع  فدراسيون  فوتبال در قبال  مشكلات  ايجاد شده  در تيم  پرسپوليس  گفت :  اين  فدراسيون  در مقابل باشگاه ها و يا مشكلات  آنها موضع گيري  نخواهد كرد.