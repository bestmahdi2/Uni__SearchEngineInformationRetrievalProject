برنامه اي براي ترك سيگار
پژوهشگران  براي  افرادي  كه  اقدام  به  ترك  سيگار نموده اند يك  برنامه  رايانه اي  ابداع  كرده اند كه  با نگاه  كردن  به  نقاط لرزان  بر روي  يك  رايانه دستي ، احساس  نياز شديد خود را به  سيگار دفع  مي كنند.
به  گزارش  خبرگزاري  رويترز از منچستر، دكتر «جان  مي » در يك  كنفرانس علمي  گفت : احساس  نياز به  سيگار دربرگيرنده  عوامل  رواني  و زيستي  است  وتصورات  و تخيلات  مانند تجسم  يك  مسابقه  تنيس  به  كاهش  اين  نياز كمك  مي كند.
محققان  به  اين  منظور با استفاده  از نقاط لرزان  يك  برنامه  رايانه اي  ابداع  كرده اند و اكنون  بر روي  يك  نوع  كوچكتر كار مي كنند كه  كساني  كه  قبلاً سيگاري  بوده اند خواهند توانست  با كمك  آن  نياز خود را به  سيگار برطرف كنند.
دكتر مي  كه  روانشناس  دانشگاه  شفيلد در انگلستان  است  مي گويد: چنانچه  اين  فرضيه  به  اثبات  برسد، تماشاي  برنامه  رايانه اي  نقاط كوچك  لرزان  به همان  اندازه  تجسم  ذهني  مفيد خواهد بود و به  دفع  ميل  به  سيگار كمك  مي كند.
اين  برنامه  رايانه اي  كه  شبكه اي  از مربع هاي  سياه  و سفيد است  كه  حدود هزار بار در ثانيه  روشن  و خاموش  مي شوند در بخشهاي  حافظه  فعال  كه  در ايجاد تصاوير ذهني  دخالت  دارد و ميل  به  سيگار را افزايش  مي دهد، اختلال  ايجاد مي كند. اين  كار باعث  مي شود تجسم  سيگار در ذهن  دشوارتر شود.
در بررسيهاي  انجام  شده  بر روي  سيگاري هايي  كه  از سيگار محروم  شده  بودند نقاط لرزان  ميزان  ميل  و نياز به  سيگار را كاهش  داد. ميل  و نياز به  سيگار مي تواند مدت  زمان  طولاني  ادامه  داشته  باشد. اگر بتوان  ظرف  15 ثانيه  اين  ميل  را برطرف  كرد  چرخه  شكسته  مي شود.
دانشمندان  قصد دارند براي  تعيين  اينكه  آيا كاهش  ميل  به  سيگار مي تواند ميزان  مصرف  سيگار را كاهش  دهد يا خير آزمايشهاي  بيشتري  را انجام  دهند.
آنها براين  باورند كه  مي توان  روش  ارزان  و غيردارويي  براي  كمك  به  ترك سيگار ابداع  كرد كه  در مبارزه  با ساير انواع  اعتيادها نيز مفيد خواهدبود.