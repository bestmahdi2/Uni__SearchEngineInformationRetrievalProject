10 ميليارد تومان تسهيلات ويژه براي متخصصان و فارغ التحصيلان
تهران- خبرگزاري جمهوري اسلامي: جزييات  دستورالعمل  اجرايي  اعطاي  تسهيلات  بند «پ » تبصره  3 قانون  بودجه سال  82 كشور(ويژه  اجراي  طرح هاي  متخصصان  و اشتغال  فارغ التحصيلان  دانشگاهي )اعلام  شد.
بر مبناي  قسمت  آخر بند «پ» تبصره  3 قانون  بودجه  سال  83 كل  كشور و آئين نامه  اجرايي  اين  تبصره  كه  به  تصويب  هيأت  دولت  رسيده ، مبلغ  يكصد ميليارد ريال  از تسهيلات  بانكي  به  منظور ايجاد اشتغال  مولد جهت  متخصصان  و فارغ التحصيلان  دانشگاهها و جذب  نخبگان  اختصاص  يافت .
سود بانكي  اين  تسهيلات  مطابق  مصوبه  شوراي  پول  و اعتبار 15 درصد براي  بخش كشاورزي ، 16 درصد براي  بخش  صنعت  و 21 درصد خدمات  بوده  و زمان  بازپرداخت  آن  با احتساب  زمان  اجراي  طرح  حداكثر 8 سال  است .
اين  تسهيلات  پس  از بررسي  و تصويب  كميته  مزبور از طريق  بانك  عامل  پرداخت  خواهد شد.
كارآفرينان  و متخصصان  واجد شرايط و يا شركت ها و موسسات  حقوقي  غير دولتي  كه  بخشي  از مالكيت  آنها در اختيار متخصصان  باشد، مي توانند با دبيرخانه اين  كميته  واقع  در دفتر همكاريهاي  فناوري  رياست  جمهوري  تماس  بگيرند و پس از دريافت  و تكميل  پرسشنامه ، طرحهاي  خود را ارسال  كنند.