رمز موفقيت،رعايت حقوق مصرف كنندگان است
گروه اقتصادي: كليد و رمز موفقيت در هر نوع فعاليت اقتصادي احقاق حقوق مصرف كنندگان است.
به گزارش روابط عمومي و امور فرهنگي بنياد مستضعفان و جانبازان انقلاب اسلامي، غلامعلي كياني مدير عامل سازمان صنايع و معادن بنياد ضمن بيان اين مطلب گفت: اميدواريم در سال جاري با پيش بيني ها و برنامه هاي تدوين شده بتوان سازمان را در مسير عادي به منظور حصول به اهداف متعالي قرار داد.
وي كليد و رمز موفقيت در هر نوع فعاليت را احقاق حقوق مردم دانست و افزود: اگر عدالت را به مفهوم احقاق حق معنا و تعبير كنيم كليد و رمز موفقيت هر فعاليتي به خصوص در حوزه اقتصادي و صنعتي استقرار عدالت يا احقاق حقوق است.