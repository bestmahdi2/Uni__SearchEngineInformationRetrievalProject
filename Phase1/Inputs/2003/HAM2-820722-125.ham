بازتاب
يارانه براي آلودگي هواي تهران!
بنابه خبر ي كه چندي پيش در روزنامه همشهري منتشر شد، سهم نونهالان تهران از مسموميت هواي اين شهر، معادل دودكردن روزانه 3 تا 4 عدد سيگار است! شگفت كه هنوز بسياري از ما متوجه اين فاجعه زيست محيطي نشده ايم.
واقعيت تلخ آن است كه بيشتر ما متأسفانه اتومبيل شخصي را بخشي از لباس خود مي انگاريم چنانكه صبحگاه پشت فرمان خودرو مي نشينيم و تا پاسي از شب اين مركوب بي زبان را در خيابان ها مي تازانيم. نتيجه حتمي اين رفتار خودپسندانه همين مسموميت نگران كننده هواست كه همگان و ازجمله ميليون ها كودك بي گناه را رنجور و بيمار مي كند.
جاي تأسف است كه بسياري از شهروندان در جريان سفرهاي درون شهري به جاي استفاده از اتوبوس(با ظرفيت جابه جايي 1500 نفر در روز)به علت دسترسي به بنزين تقريبا رايگان - به بهاي يك سوم قيمت تمام شده و پنج بار ارزانتر از نوشابه! - گزينه حمل و نقل «انفرادي» با ظرفيت ميانگين(3 نفر در روز!)را به اجرا گذاشته اند!
ظاهرا علت ترديد دولت در تعيين قيمت منطقي بنزين،  پر هيز از آثار تورمي است. اما نظر به اينكه بنزين به هيچوجه در تهيه و توليد كالاها دخالتي ندارد - شايد به جز چند مورد غيرقابل اعتنا - و سوخت ناوگان عمومي هم گازوييل و گاز است لذا دولت بايد با سوءاستفاده چيان با شدت تمام برخورد كند زيرا در وضع فعلي، به غير از اتلاف غيرمسوولانه منابع كشور كه به نسل هاي آينده تعلق دارد،  پاي سلامت جسمي و رواني يك ملت و حيثيت اجتماعي و فرهنگي جامعه در ميان است.
درمورد تأمين بودجه براي تجهيز ناوگان عمومي غالباً گفته شده كه عزم ملي لازم است. اينك وقت استفاده از عزم ملي است: دولت از مردم درخواست كند كه فقط به مدت 3 ماه بنزين را بدون يارانه يعني ليتري 200 تومان خريداري كنند. وجوه حاصل از تفاوت قيمت با احتساب 60 ميليون ليتر مصرف روزانه كشور، از قرار هر ليتر 135 تومان در هر روز بالغ بر 8 ميليارد تومان و طي سه ماه حدود 700 ميليارد تومان خواهد شد.
با ين پول مي توان 7 هزار اتوبوس(هر دستگاه 100 ميليون تومان)خريد و به طور نسبي در اختيار استان تهران و مراكز استان ها نهاد تا - همزمان با اعلام قيمتي منطقي براي بنزين - براي جابه جايي درون شهري مردم مورد استفاده قرار گيرند.
و اما درمورد پديده غيرمجاز مسافركشي كه متأسفانه به حمل و نقل شهري پيوند جدي يافته، عجالتا هموطناني كه از اين طريق ارتزاق مي كنند، خودروشان را گازسوز كنند تا بتوانند بدون افزايش كرايه و ايجاد آشفتگي در جامعه، به كارشان ترجيحاً در حاشيه شهرها ادامه دهند تا بعد براي اين اشتغال بي معني كه خود به طور ناخودآگاه رفتار و منش بي قانوني را در جامعه جا مي اندازد، چاره اي انديشيده شود.
احمد نجفيان - كارمند بازنشسته بانك