لايحه تشكيل سازمان ميراث فرهنگي و گردشگري دوباره تقديم مجلس شد
گروه علمي فرهنگي: لايحه تشكيل سازمان ميراث فرهنگي و گردشگري پس از انجام پاره اي اصلاحات بار ديگر تقديم مجلس شوراي اسلامي شد.
به گزارش «ميراث خبر»، اين لايحه چندي پيش با عنوان تشكيل وزارت ميراث فرهنگي و گردشگري تقديم مجلس شده بود اما با جايگزين شدن پيشنهاد تشكيل «سازمان» به جاي «وزارت» ميراث فرهنگي و گردشگري، به منظور بررسي كارشناسي و انجام برخي اصلاحات به مدت دو هفته مسكوت ماند و به كميسيون مشترك بررسي اين لايحه ارجاع شد.
ولي الله شجاع پوريان نايب رئيس كميسيون مشترك بررسي لايحه تشكيل سازمان ميراث فرهنگي و گردشگري به تشريح برخي از اصلاحات انجام گرفته پرداخت و گفت: «از آنجا كه به اعتقاد برخي نمايندگان در تعريف ميراث طبيعي نوعي ابهام به چشم مي خورد، در تبصره ماده 2 اين لايحه، پيش بيني شده كه سازمان ميراث فرهنگي و گردشگري مكلف است به منظور هماهنگي در چگونگي امكان بهره گيري از ميراث طبيعي كشور و اجراي تعهدات مطروحه در كنوانسيون حفاظت ميراث فرهنگي و طبيعي جهان نسبت به تدوين آيين نامه اي با پيشنهاد مشترك سازمان ميراث فرهنگي وگردشگري و سازمان حفاظت از محيط زيست اقدام كند و آئين نامه مذكور به تصويب هيات وزيران خواهد رسيد.»
به گفته وي مواد مهم و محوري لايحه تشكيل سازمان ميراث فرهنگي و گردشگري بدون هر گونه تغيير اساسي، مجدداً از تصويب كميسيون مشترك گذشته است.