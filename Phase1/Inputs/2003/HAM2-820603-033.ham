محمد نعمت زاده:
امسال ارزش صادرات پتروشيمي به 5/2 ميليارد دلار مي رسد
خبرگزاري فارس: معاون وزير نفت در دومين روز اولين همايش ديپلماسي اقتصادي ايران گفت: برنامه هاي صنعت پتروشيمي در حال ترسيم و تدوين است و در افق 94 ارزش توليدات پتروشيمي به 20 ميليارد دلار خواهد رسيد.
به گزارش خبرنگار اقتصادي خبرگزاري فارس، نعمت زاده افزود: در افق سال 94، پيش بيني و برنامه ريزي شده است كه بيش از 50 درصد مالكيت اين صنعت به بخش غيردولتي واگذار شود. نعمت زاده گفت: در سال گذشته ارزش توليدات پتروشيمي به 2 ميليارد دلار رسيد و از نظر وزني 1/13 ميليون تن مي باشد.وي گفت: پيش بيني مي شود امسال 15 تا 16 ميليون تن محصولات پتروشيمي توليد شود كه ارزش صادراتي آنها بالغ بر 5/2 ميليارد دلار خواهد بود.