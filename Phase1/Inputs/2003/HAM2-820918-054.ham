دبير جشنواره فيلم فجر:
توجه به مردم و مخاطب محور اصلي جشنواره فيلم فجر امسال است
دبير جشنواره  بين المللي  فيلم  فجر گفت: توجه  به  نقش  مردم  و تلاش براي  حضور پرتعداد مخاطبان  عام ، محور اصلي  فعاليت  بيست  و دومين دوره  برپايي  اين  جشنواره  است.
عليرضا رضاداد در نشست  رسانه اي  جشنواره  فيلم  فجر افزود: جشنواره  فيلم  فجر رويدادي  فرهنگي  است  كه  با هدف  تاثيرگذاري  فرهنگي در جامعه  به  وجود آمد و توجه  به  نقش  مردم ، حضور و استفاده  آنان  ازاين  ويژه نامه  فرهنگي  از مسائل  اساسي  شوراي  سياستگذاري  اين  جشنواره محسوب  مي شود.
وي  تصريح  كرد: به  همين  منظور و بر اساس  برنامه ريزي  هاي  انجام  شده امسال  همزمان  با گشايش  جشنواره  فجر در تهران ، آثار جشنواره  در چنداستان  به  نمايش 
در مي آيد كه  تاكنون  برپايي  اين  برنامه  در استان خراسان  قطعي  شده  است  و رايزني  با چند استان  ديگر همچنان  ادامه  دارد.
دبير جشنواره  فيلم  فجر گفت : اضافه  شدن  سه  سالن  سينما در تهران  به مكانهاي  نمايش  دهنده  آثار جشنواره  و تلاش  براي  آماده  سازي  چندسينماي  ديگر، كم  كردن  ميزان  بليت  هاي  پيش  فروش ، افزايش  سهميه روزانه  گيشه  سينماها و بهره گيري  از روش  انتظار خريد رايانه اي  ازديگر برنامه هايي  است  كه  امسال  براي  تسهيل  در استفاده  مخاطبان  عام  ازبرنامه هاي  جشنواره  انجام  مي شود.
وي  افزود: با توجه  به  لزوم  حمايت  از نيروهاي  جوان  و متخصص  كه  نقش مؤثري  در پويايي  و تنوع  سينماي  كشور خواهند داشت ، امسال  بخش فيلم هاي  اول  و دوم  كارگردانان  از اهميت  ويژه اي  برخوردار خواهند بود و  اين  گروه  به  صورت  جداگانه  داوري  و به  برگزيدگان  هر بخش  سيمرغ  بلورين اهدا خواهد شد.
وي  افزود: بنابر سياست  گذاري  كلي  سينماي  كشور، تلاش  برگزاركنندگان  جشنواره  فيلم  فجر نيز رويكرد جدي  به  رشد و بهره گيري  ازفناوري  پيشرفته  در توليد محصولات  سينمايي  دارد.
دبير جشنواره  فيلم  فجر تصريح  كرد: با توجه  به  حمايت  جدي  معاونت سينمايي  از فعالان  سينما براي  بهره گيري  از فناوريهاي  پيشرفته سينمايي  جهان ، كليت  سينماي  كشور نيز بايد براي  بالا بردن  سطح  كيفي آثار سينمايي  دقت  بيشتري  از خود نشان  دهد.
وي  افزود: براي  حمايت  از بخش  خصوصي  و فعالان  سينما در حوزه  توليد، بنياد سينمايي  فارابي  سياست  كاهش  تصدي  گري  را همچنان  ادامه  خواهدداد و به  جز دوربين  هاي  پيشرفته  سينمايي  كه  به  دليل  هزينه هاي  سنگين آ ن  بهره  اقتصادي  براي  بخش  خصوصي  ندارد، ديگر تجهيزات  و مواد خام نيز به  اين  بخش  واگذار مي شود.