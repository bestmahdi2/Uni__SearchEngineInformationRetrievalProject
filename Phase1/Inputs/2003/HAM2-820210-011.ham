از اول خرداد در تالار وحدت
«چكناوريان» سمفوني «ليلي و مجنون» را اجرا مي كند
«لوريس  چكناوريان» رهبر ميهمان  اركستر سمفونيك  تهران  كه سال گذشته اجراي  موفقيت آميز سمفوني هاي  «رستم  و سهراب» و «خسرو و شيرين »، را رهبري كرد، سمفوني  «ليلي  و مجنون» را خردادماه امسال و به مدت يك ماه در تالار وحدت اجرا مي كند.
چكناوريان  روز گذشته در نشست با  خبرنگاران  گفت : در اجراي  اين  اثر از قطعات  آهنگسازان  بزرگ  دنيا از جمله  «چايكوفسكي »، «الگار»، «دوژاك»، «گريك » و چند قطعه  ساخته  خودم ، استفاده  كرده ام.
وي  زبان  فارسي  را يكي  از آهنگين ترين  زبانهاي  دنيا توصيف  كرد و افزود: ادبيات  ايران  سرشار از داستانهايي  است  كه  مي توان  آنها را به  زيبايي  باموسيقي  تلفيق  كرد.
سمفوني  «ليلي  و مجنون» نيز همچون  «شيرين  و فرهاد» و «خسرو و شيرين» براساس  سروده هاي  شاعر نامي  «نظامي  گنجوي » اجرا مي شود.
اين  برنامه  با همراهي  30 نوازنده  از اركستر زهي  ارمنستان  و اركستر سمفونيك  تهران  و به  گويندگي  خانم  «ژاله  صادقيان» اجرا مي شود.
چكناوريان  كه  در حال  حاضر مشغول  نوشتن  سمفوني  «رستم  و اسفنديار» است ، درباره  اجراي  مشترك  خود با «محمدرضا شجريان»  گفت : اين  آرزوي  مشترك من  و شجريان  است  كه  اميدوارم  روزي  به  تحقق  بپيوندد.
چكناوريان  گفت  كه  انتخاب  قطعات  اجرا برعهده  شجريان  است  و پس  از آن  درباره  زمان  اجرا و مكان  آن  گفتگو مي شود.
سمفوني  «خسوف » ساخته  «محمد سعيد شريفيان» تازه ترين  كار چكناوريان  بود كه  اجراي  آن  دوشنبه شب  گذشته  در تالار وحدت  به  پايان  رسيد.
اين  آهنگساز ايراني الاصل  ارمني ، در بسياري  از اركسترهاي  بين المللي  جهان  از جمله  وين ، لندن ، پاريس ، نيويورك ، بوداپست ، هلسينكي ، توكيو، بانكوك  و آفريقاي  جنوبي  فعاليت  داشته  است . وي  درسال  1989 به  عنوان  رهبراركستر ملي  ارمنستان  در ايروان  انتخاب  شد.
در اين  دوران  وي  با اركسترهاي  مختلف  اروپا، آمريكا، كانادا، ايران  ولبنان  همكاري  داشته  است .
چكناوريان  در سال  2000 ميلادي  از سمت  رهبري  اركستر ارمنستان  كنار رفت  و اكنون  با اركسترهاي  مختلف  بين المللي  همكاري  مي كند.
وي  در طول  فعاليت  هنري  خود 75 قطعه  موسيقي  نوشته  است .