سرپرست فدراسيون كشتي: 
كشتي از سال آينده دو برابر مي شود
گروه ورزشي: سرپرست فدراسيون كشتي مي گويد: تمام برنامه هاي فدراسيون كشتي از سال 
آينده قانونمند خواهد شد. طالقاني با اشاره به اينكه بودجه هياتها از سال آينده دو
برابر افزايش پيدا خواهد كرد افزود: براساس تصميمات گرفته شده از فروردين ماه سال آينده 
كليه هياتها با حضور نماينده اي از فدراسيون، مجري برگزاري مسابقات بين المللي و
قهرماني خواهند بود، حتي كميته فني نيز توسط هيات ها انتخاب خواهد شد. 
طالقاني با تاكيد مجدد بر اين مطلب كه همانند كميته داوران، كميته مربيان نيز در
فدراسيون كشتي تشكيل خواهد شد اظهار داشت: در جهت بازبيني كار مربيان و كاهش اشتباهات، 
همانند كميته داوران، از سال آينده كميته مربيان نيز به طور رسمي در فدراسيون تشكيل 
خواهد شد و كليه مربيان از سوي اين كميته انتخاب و به كار مربيگري خواهند پرداخت. 
وي در پايان بودجه پيش بيني شده براي فدراسيون كشتي در سال آينده را يك ميليارد و
600 ميليون تومان عنوان كرد و افزود: اگر بخواهيم قهرمان المپيك شويم و در تمام رده هاي 
سني ليگ نظم و پويايي داشته باشيم، سازمان تربيت بدني بايد به تمام درخواست ها و
برنامه هاي ارائه شده پاسخ مثبت بدهد و در اين مسير حمايت همه جانبه اي از فدراسيون 
كشتي داشته باشد.