سوانح رانندگي سالانه 14 هزار كشته و 70 هزار مجروح برجاي مي گذارد
گروه اجتماعي:  پزشك  و استاديار گروه  اطفال  دانشگاه  علوم  پزشكي  شهيد صدوقي  يزد گفت : سالانه  چهار ميليون  سال  عمر به  دلايل  مختلف  در كشور هدر مي رود.
دكتر «مهران  كريمي » ديروز در گفتگوي  اختصاصي  با ايرنا افزود: 540هزار سال  از اين  رقم ، مربوط به  حوادث  ترافيكي  و 420 هزار سال  آن مربوط به  سكته  قلبي  مي باشد. وي  اظهار داشت : سالانه  210 هزار مورد تصادف  در سطح  كشور به  وقوع  مي پيوندد كه  طي  آن 14 هزار نفر كشته  و 70 هزار نفر مجروح  مي شوند.
رئيس  مركز بهداشت  يزد، اضافه  كرد: روزانه  800 نفر و سالانه  300 هزار نفر در كشور بنا به  دلايل  مختلف  فوت  مي كنند.
اين  كارشناس  گفت : بررسيهاي  انجام شده  در 10استان  كشور، نشان  مي دهد: بيشترين درصد سال هاي  از دست  رفته  عمر با 4/ 13 درصد، متعلق  به  حوادث  ترافيكي  است  و ميانگين  سن  متوفيان  در اين  زمينه ، 7/35 سال  بوده  است .
بنا به  گفته  وي ، حوادث  ترافيكي ، علت  اول  يا دوم  مرگ  و مير در بسياري  از استانهاي  كشور است . وي  اظهار داشت : حوادث  ترافيكي  در استانهاي  كرمانشاه ، بوشهر، سمنان ، فارس ، كرمان ، مركزي  و يزد، بيشترين  علت  ازدست  دادن  عمر بوده  ولي  در استانهاي آذربايجان  شرقي ، ايلام ، چهار محال  و بختياري  و شهرستان  كاشان ، سكته  قلبي ، عامل  عمده  بوده  و حوادث  ترافيكي  در رتبه  بعدي  قرار داشته  است .
كمترين  ميانگين  سن  مرگ  در اين  10 استان  با 3/33 درصد، مربوط به  كرمان است .
اين  استاد دانشگاه  تأكيد كرد: يكي  از شاخص هاي  وسعت  ميزان  تلفات  انساني ناشي  از تصادفات ، تعداد مرگ ها به  ازاي  تعداد وسايط نقليه  است .
به  گفته  وي  اين  رقم  در ايران  به  ازاي  هر 10 هزار وسيله  نقليه ، 32 نفر، در تركيه ، 12 نفر، فيليپين ، 2/5 نفر، تايوان  پنج  نفر و ژاپن ، 2/ 1 نفر مي باشد.
دكتر كريمي  از معلوليت ها به عنوان  عامل  ديگر عواقب  ناشي  از تصادفات  نام  برد و گفت : 2/27 درصد معلوليتها در ايران  به علت  تصادفات  رخ  مي دهد.