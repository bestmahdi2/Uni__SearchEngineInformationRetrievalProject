تشكيك در رأي گيري
لايحه مبارزه با قاچاق كالا و ارز منتظر تصميم هيأت رئيسه مجلس است
سرنوشت  لايحه  «مبارزه  با قاچاق  كالا، ارز، ريال  و اوراق  بهادار» در نشست  هيأت  رئيسه  مجلس  شوراي  اسلامي  رقم  خواهد خورد.
به  گزارش  ايرنا، «محمدرضا خاتمي » رئيس  جلسه  علني  روز سه شنبه  مجلس  شوراي  اسلامي ، پس  از اعتراض  يك  نماينده  نسبت  به  راي گيري  كتبي  اين  لايحه  گفت : اين  موضوع  بايد در هيأت  رئيسه  بحث  شود.
كليات  لايحه  «مبارزه  با قاچاق  كالا، ارز، ريال  و اوراق  بهادار» در نشست علني  روز سه شنبه  مجلس  شوراي  اسلامي  مطرح  شد و پس  از راي گيري  بصورت  قيام  وقعود، اعلام  شد كه  كليات  اين  لايحه  از تصويب  نمايندگان  گذشت .
عده اي  از نمايندگان  نسبت  به  اين  راي گيري  تشكيك  كردند و خواستارراي گيري  كتبي  براي  اين  لايحه  شدند.
در راي گيري  كتبي  از مجموع  124 آراي  ماخوذه ، 94 نماينده  به  كليات  اين  لايحه  راي  مثبت ، 27 نماينده  راي  مخالف  و 4 نماينده  راي  ممتنع  دادند.
پس  از اعلام  نتيجه  راي گيري  كتبي ، «مجيد انصاري » نماينده  مردم  تهران در مورد تعداد نمايندگان  حاضر در جلسه  علني  نسبت  به  آنچه  كه  از طريق  تابلو مشاهده  مي شود، ابراز ترديد كرد.
وي  گفت : در تابلو تعداد نمايندگان  حاضر 194 تن  را نشان  مي دهد، امابا شمارش  نمايندگان  به  اين  نتيجه  مي رسيم  كه  بين  20 تا 30 نماينده  كمتر از آنچه  كه  تابلو نشان  مي دهد، در مجلس  حضور دارند.
انصاري  در ادامه  تذكر آيين  نامه اي  خود از رئيس  جلسه  خواست  تا بعد از حضور دقيق  نمايندگان  در مجلس ، نسبت  به  طرح  مبارزه  با قاچاق  كالا، ارز، پول  و اوراق  بهادار راي گيري  كند و نتيجه  راي گيري  كتبي  قبلي  را فاقد اعتبار بداند.
«انصاري» معتقد بود: زماني  كه  راي گيري  كتبي  براي  اين  طرح  به عمل  آمده ، به  دليل  خروج  تعداد قابل  توجهي  از نمايندگان ، مجلس  رسميت  نداشته ، اما تابلوي  حضور و غياب  نمايندگان ، عددي  را نمايش  داده  كه  طبق  آن ، مجلس  رسميت  داشت .
«محمدرضا خاتمي»، نايب  رئيس  مجلس  شوراي  اسلامي ، تذكر «مجيد انصاري» را بجا دانست  و از نمايندگان  خواست  كه  حتي  براي  خروج  چند ثانيه  از صحن علني  نيز كارت  خروج  خود را ثبت  كنند و بدون  ثبت  كارت ، از جلسه  خارج نشوند، اما راي گيري  مجدد درباره  لايحه  قاچاق  كالا، ارز، پول  و اوراق  بهادار را به  تصميم گيري  هيأت  رئيسه  مجلس  در اين  زمينه  موكول  كرد.