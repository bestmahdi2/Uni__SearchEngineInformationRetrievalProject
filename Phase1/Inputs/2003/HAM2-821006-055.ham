يكصد كتاب فارسي در كتابخانه ديجيتالي بين المللي كودكان
با همكاري شوراي كتاب كودك و كتابخانه ملي جمهوري اسلامي ايران، به زودي يكصد عنوان كتاب برگزيده فارسي به منظور تجهيز كتابخانه ديجيتالي بين المللي كودكان در آمريكا مهيا خواهند شد.
شهلا افتخاري - مسئول كتابخانه تحقيقاتي شوراي كتاب كودك - در گفت وگو با خبرنگار ايسنا، تأليفي بودن، شعر و داستان بودن را از مؤلفه هاي اصلي كتابهاي ارسالي از سوي اين شورا اعلام كرد و گفت: تلاش ما اين است كه برجسته ترين آثار ادبي از معروف ترين و كارآمدترين نويسندگان كودك و نوجوان ايراني به اين كتابخانه راه يابد.
كتابخانه ديجيتالي بين المللي كودكان پروژه پنج ساله اي است كه با حمايت مالي بنياد ملي علوم و مؤسسه خدمات كتابخانه اي و موزه اي آمريكا از سوي دانشگاه مريلند و آرشيو اينترنتي آن در دست اجراست.
هدف اصلي اين پروژه فراهم سازي مجموعه اي مركب از 10 هزار كتاب به صدزبان زنده دنيا براي استفاده كودكان، آموزگاران، كتابداران و محققان و نهايتاً ايجاد تفاهم فرهنگي و بين المللي است.