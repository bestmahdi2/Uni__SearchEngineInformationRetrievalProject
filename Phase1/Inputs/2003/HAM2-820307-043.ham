اعتراض هزاران عراقي به قطعنامه شوراي امنيت سازمان ملل
هزاران  نفر از اعضاي  حزب  اسلامي عراق  ديروز در اعتراض  به  قطعنامه  اخير شوراي امنيت  سازمان  ملل  متحد مبني  بر برطرف  كردن  مجازاتهاي  عراق ، در استان دياله  تظاهرات  گسترده اي  برگزار كردند.
به  گزارش  شبكه  تلويزيوني  الجزيره قطر، تظاهركنندگان ، قطعنامه  اخير شوراي  امنيت  در مورد برطرف  كردن  مجازاتهاي  عراق  را تثبيت  اشغال   اين  كشور از سوي  نيروهاي  آمريكايي  توصيف  كردند.
اعضاي  حزب  اسلامي عراق  اعلام  كردند در اين  قطعنامه  براي  اداره  امور عراق به  فرماندهان  آمريكايي و انگليسي  اختيار كامل  داده  شده  است .
از سوي  ديگر الجزيره  افزود: مردم  عراق  نيز با ابراز مخالفت  با مصوبه شوراي  امنيت  اعلام  كردند كه  نيازمند برطرف  كردن  مجازاتهاي  بين المللي  ازعراق  نيستند، چرا كه  عراق  در حال  حاضر در اختيار مردم  آن نبوده  بلكه  تحت سيطره  نيروهاي  آمريكايي  قرار گرفته  است  و اصرارآمريكا براي  رفع  مجازاتهاي عراق ، در جهت  كسب  منافع  اشغالگران  است .
همچنين  تظاهركنندگان  تصميم  پل  برمر حاكم  غيرنظامي آمريكا در عراق را درباره  انحلال  ارتش  اين  كشور محكوم  كردند و آن را دخالت  در امور داخلي اين  كشور دانستند.