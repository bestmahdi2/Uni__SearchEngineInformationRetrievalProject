حاشيه ادبيات
• نيشخند ايراني



«نيشخند ايراني» نوشته جواد مجابي شامل چهار كتاب طنز است كه توسط نشر روزنه منتشر مي شود. «يادداشت هاي بدون تاريخ» در سال،1358 يادداشت هاي يك آدم پرمدعا در سال،1349 آقاي ذوزنقه در سال 1350 منتشر شده اند و شب نگاره ها تازه ترين كار طنز جواد مجابي است كه در اين مجموعه قرار دارد. «نيشخند ايراني» مقدمه و موخره اي درباره طنز دارد كه به قلم خود او است.
تازه ترين كتاب جواد مجابي «باغ گمشده» است كه مورد استقبال خوانندگان قرار گرفته است.
• يك سكه در دو جيب
علي اصغر شيرزادي نويسنده «هلال پنهان ماه»، «طبل آتش» و «غريبه و اقاقيا» به تازگي مجموعه داستاني به نام «يك سكه در دو جيب» زيرچاپ دارد. اغلب اين داستان ها نثري پاكيزه و فرمي تازه دارند. شيرزادي در نوشتن بسيار وسواس دارد و شايد به همين دليل نمي توان او را نويسنده اي پركار دانست. «يك سكه در دو جيب» را نشر افق چاپ مي كند.
• ققنوس و اتوود



دو رمان از مارگارت اتوود توسط نشر ققنوس منتشر مي شود. «آدم كش كور» را شهين آسايش ترجمه كرده و «سرگذشت نديمه» را سهيل سمي در دست ترجمه دارد؛ اتوود يكي از نويسندگان مطرح كانادايي است كه نشر ققنوس در نظر دارد اغلب آثار وي را ترجمه و منتشر كند.
• وقتم كه بگذرم
اين روزها نويسندگاني جوان گويا در زمينه داستان كمتر دچار چاپ كتاب هستند. با گرايش مردم به كتاب و كتابخواني به خصوص رمان، ناشران نيز براي پذيرش آثار دست و دلشان نمي لرزد و فضاي نسبتا خوبي ايجاد شده است. انتشارات نيلوفر نيز قرار است مجموعه داستان «وقتم كه بگذرم» را از ليلا صادقي منتشر كند. اين نويسنده متولد 1356 است و پيش از اين كتاب ضمير چهارم شخص مفرد را منتشر كرده است. داستان هاي ليلا صادقي موجز است و او اغلب فرم و قالب هاي تازه اي را تجربه مي كند.