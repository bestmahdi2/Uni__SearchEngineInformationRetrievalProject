اطلاعيه ستاد انتخابات كشور درباره زمان 
و مقررات تبليغات انتخابات شوراها
ستاد انتخابات دومين دوره شوراهاي اسلامي شهر و روستا در اطلاعيه اي با اعلام اينكه 
زمان تبليغات نامزدهاي انتخابات شوراها از اول تا هفتم اسفند تعيين شده است تاكيد كرد
هرگونه تبليغات انتخاباتي خارج از اين زمان فاقد وجاهت قانوني است. 
به گزارش كميته اطلاع رساني ستاد انتخابات كشور، در اين اطلاعيه آمده است به استناد
ماده 61 /62 آيين نامه اجرايي شوراهاي اسلامي شهر و شهرك، روستا و بخش، زمان تبليغات 
براي همه نامزدها از اول اسفند آغاز مي شود و تا پايان روز هفتم اسفند ادامه مي يابد. 
آغاز زمان تبليغات 8 روز قبل از روز اخذ راي و زمان پايان آن دقيقا 24 ساعت پيش از
روز راي گيري خواهد بود. در بخش ديگري از اين اطلاعيه آمده است: براساس ماده 64 /65 اين 
آيين نامه ها، شخصيت ها، مجامع، احزاب و گروه هاي مجاز در صورتي كه بخواهند از نامزد
انتخاباتي مورد نظر خود حمايت كنند بايد مراتب تاييد و حمايت خود را به صورت كتبي به 
نامزد انتخاباتي مورد نظر اعلام كنند و نامزد انتخاباتي نيز براي استفاده از تاثير و
حمايت مراجع يادشده در تبليغات خود بايد مستندات و مدارك آن را ارائه كند. اين اطلاعيه 
همچنين يادآور شده است: اعلام نظر شخصيت ها و مقام ها درخصوص نامزدها بايد بدون ذكر
عنوان و سمت باشد.