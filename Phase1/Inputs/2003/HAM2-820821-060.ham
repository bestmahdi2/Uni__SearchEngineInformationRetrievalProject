فعاليت هاي هسته اي ايران هنوز در صدر خبرهاي رسانه هاست
نخستين خبرها از گزارش البرادعي درباره ايران
روحاني: اگر اروپا به تعهدات خود عمل نكند با شرايط تازه اي مواجه مي شود
ديروز خبرگزاري ها گزارش هايي از محتواي گزارش محرمانه 30 صفحه اي آژانس بين المللي انرژي هسته اي درباره برنامه هسته اي ايران كه قرار است به جلسه روز 20 نوامبر(29 آبان)شوراي حكام اين سازمان ارائه شود منتشر كردند.
خبرگزاري رويتر كه عنوان «تحقيقات مخفي هسته اي ايران با كمك خارجي ها» را براي گزارش خود انتخاب كرده بود به نقل از گزارش آژانس اعلام كرد:  «تاكنون مدركي دال بر اين كه مواد و فعاليت هاي هسته اي قبلا نامشخص ايران مورد اشاره اين گزارش با برنامه سلاح هاي هسته اي مرتبط بوده به دست نيامده است، اما به دليل مخفي كاري هاي قبلي ايران آژانس براي آن كه بتواند به اين نتيجه برسد كه برنامه هسته اي ايران كاملا براي اهداف مسالمت آميز بوده به وقت بيشتري نياز دارد.»
رويتر كه مدعي شده متن كامل اين گزارش را به دست آورده به نقل از آن افزوده است: «ايران پذيرفته است كه مقدار اندكي از اورانيوم غني شده با غلظت پائين توليد كرده و در گزارش دادن تعداد زيادي از فعاليت ها، تبديل ها، ساخت و پرتوافكني هاي مربوط به مواد هسته اي شامل جداسازي مقدار اندكي پلوتونيوم قصور كرده است.»
رويتر در گزارش خود از 4 كشور خارجي كه به ايران در برنامه تحقيقات هسته اي كمك كرده اند نامي نبرده اما به نقل از ديپلمات ها افزوده است كه پاكستان كه يك دولت هسته اي است و از امضاي ان.پي.تي خودداري كرده به طور قطع يكي از اين كشورهاست.
همچنين رويتر به نقل از يك ديپلمات ديگر افزوده است: «اين گزارش يك گزارش با واژه پردازي مغلق است كه عدم اجراي مقررات آژانس توسط ايراني ها را به خوبي نشان مي دهد.» علي  اكبر صالحي  نماينده  دائم  جمهوري  اسلامي ايران  در آژانس  بين المللي  انرژي  اتمي اعلام  كرد: گزارش  ديروز آژانس  اثبات  كرد كه   ايران  هدفي  جز مقاصد صلح  آميز از فعاليت  هاي  هسته اي  ندارد.
صالحي  در گفتگوي  تلفني  با واحد مركزي  خبردر برلين افزود: در گزارش  البرادعي  به  اعضاي  شوراي  حكام  برصلح  آميز بودن  فعاليتهاي  هسته اي  ايران ، همكاري  و شفاف سازي  بيشتر، و پاسخگويي  به  همه  موارد مبهم  از نظر آژانس  تأكيد شده  است .
علي  اكبر صالحي  گزارش  آژانس  بين المللي  انرژي  اتمي را نتيجه  گيري  بسيار مهم  و مثبت  آژانس  از فعاليتهاي  هسته اي  صلح آميز  ايران  خواند وگفت : همانطور كه  در گزارش  البرادعي  به  آن اشاره  شده  است  پلوتونيوم  توليد شده  در ايران  نتيجه  ثانويه  آزمايشي  پزشكي ، بسياربسيار اندك  و ناچيز، قابل  اغماض  ودرحد ميكروگرم  است .
صالحي  گزارش  آژانس  بين  المللي  انرژي  اتمي  را بهترين  تكذيب  كننده  ادعاهاي  محافل  خبري  غرب  و صهيونيستها درباره  توليد پلوتونيوم  در ايران خواند و گفت : توليد راديودارو در ايران  به  طور طبيعي  به  توليد پلوتونيوم  منجر شده  است  و ميزان  توليد شده  آنهم  درده  سال  قبل  آنقدر ناچيز است  كه  آژانس  هم  از اشاره  مستقيم  به  آن خودداري  كرده  است .
نماينده  دائم  جمهوري  اسلامي  ايران  در آژانس  بين  المللي  انرژي  اتمي  قصورهاي  ذكرشده  در گزارش  آژانس  را در حد تحقيقات  آزمايشگاهي خواند و گفت : آژانس  با اعتقاد به  اينكه   اين  قصورها تخلف  نيست  به آزمايشگاهي  بودن  كارهاي  انجام  شده  اشاره  كرده  است .
صالحي  افزود: گزارش  البرادعي ، جامع  و كامل  است  وصرف  نظر از خواسته هاي  نامشروع  و فشارهاي  برخي  كشورها براي  سياسي  كردن  آن ، از نظر فني  گزارشي  متوازن  است .
علي اكبر صالحي  يادآور شد:براساس  اعلام  نظر مدير كل  آژانس  بين  المللي انرژي  اتمي ، ايران  به  همه  سئوالها و ابهامها پاسخ  گفته  و فقط آژانس  منتظر دريافت  پاسخ  آزمايشهايي  از نمونه  برداريهاي  انجام  شده  ازايران  است .