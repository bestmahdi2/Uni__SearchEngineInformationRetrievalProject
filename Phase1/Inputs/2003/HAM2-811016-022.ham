همايش تازه هاي علمي اعتيادفردا در
تهران برگزار مي شود
گروه اجتماعي: همايش تازه هاي علمي اعتياد در روزهاي 17 لغايت 19 دي ماه سال جاري در
تالار امام خميني بيمارستان امام خميني تهران با شركت پزشكان و متخصصان توانبخشي، علوم 
رفتاري و اجتماعي و صاحبنظران رشته هاي حقوق، مشاوره و علوم تربيتي برگزار خواهد شد. 
همايش مذكور با مشاركت و همكاري كميته داريوش دفتر مقابله با مواد مخدر و جرم سازمان 
ملل متحد و ستاد مبارزه با مواد مخدر در تهران، انجمن علمي اعتياد، دانشگاه علوم پزشكي 
تهران، مركز ملي تحقيقات علوم پزشكي كشور برگزار مي شود. 
هدف همايش ياد شده، كه با سخنان دبير ستاد مبارزه با مواد مخدر، علي هاشمي افتتاح 
خواهد شد، افزايش دانش و آگاهي علمي دست اندركاران موضوع اعتياد به مواد مخدر است. در
اين گردهمايي، بيش از 40 سخنران از صاحبنظران و استادان معتبر اين رشته در موضوعات 
مختلف سخنراني خواهند كرد. 
در همين زمينه دبير نخستين همايش تازه هاي علمي اعتياد گفت: اقدامات مجلس شوراي 
اسلامي در مبارزه با اعتياد چشمگير نيست و از مجلس به عنوان خانه مردم، براي حل معضلات 
جامعه به خصوص معضل خانمان سوز اعتياد، انتظار بيشتري مي رود. 
دكتر بيژن جهانگيري دبير علمي همايش با اعلام خبر فوق افزود: هدف از برگزاري اين 
همايش افزايش دانش و آگاهي علمي دست اندركاران موضوع اعتياد به مواد مخدر- ترسيم وضعيت 
فعلي اعتياد در ايران - بررسي عوامل بوجود آورنده اعتياد و راههاي پيشگيري و درمان است. 
وي گفت: در اين همايش تلاش مي شود موضوع اعتياد از جنبه هاي مختلف مورد بررسي قرار
گيرد. لذا پزشكان در رشته هاي باليني و علوم پايه پزشكي و توانبخشي، علوم رفتاري و
اجتماعي، حقوقدانان و دست اندركاران مشاوره و امور تربيتي مي توانند در اين همايش شركت 
كنند. 
دكتر جهانگيري با اشاره به اينكه افراد معتاد در هر كشور از ميان اقشار مختلف جامعه 
هستند خاطرنشان كرد: بحث اعتياد اگر از ديدگاه علمي نگريسته شود قابل پيشگيري و درمان 
است. 
قابل ذكر است در حاشيه برگزاري اولين همايش تازه هاي علمي اعتياد، نمايشگاهي جانبي 
با كمك نيروي انتظامي برگزار مي گردد كه در اين نمايشگاه، تجهيزات مبارزه با مواد مخدر
و فعاليتهاي سازمان بهزيستي و دفتر مواد مخدر و جرم سازمان ملل در معرض ديد
علاقه مندان قرار خواهد گرفت.