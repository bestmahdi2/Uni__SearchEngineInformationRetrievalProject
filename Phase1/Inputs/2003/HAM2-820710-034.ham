جشنواره بين المللي فيلم كودك امروز آغاز مي شود
اصفهان - خبرنگار همشهري: هجدهمين جشنواره بين المللي فيلمهاي كودكان و نوجوانان از امروز در اصفهان آغاز مي شود.
در برنامه افتتاحيه جشنواره هجدهم، قرائت قرآن به سبكي نو خواهد بود و سرود جشنواره نيز به صورت زنده و با حضور كودكان و نوجوانان اجرا مي شود. همچنين گروه هاي نمايشي به اجراي حركات نمايشي مي پردازند. مراسم افتتاحيه با نام آبي آسمان در ميدان امام اصفهان صورت مي گيرد.
كميته ارتباطات هجدهمين جشنواره بين المللي فيلم هاي كودكان و نوجوانان اعلام كرد در طول برپايي جشنواره ايستگاه هاي شادي در ميدان امام، خانه كودك باغ نور، باغ غدير و پارك قلمستان اصفهان راه اندازي مي شود.
هدف از برپايي اين ايستگاه ها، پرورش حس زيبادوستي، ايجاد زمينه مناسب براي بروز خلاقيت، توانايي ها و فعاليت هاي هنري كودكان و نوجوانان در طول شبهاي جشنواره خواهد بود.
اين ايستگاه ها شاهد برپايي كارگاه هاي كاردستي و ابتكار، قصه گوئي و قصه نويسي، گل و سفال و فعاليتهاي خلاقيت زا همچون كارگاه هاي الكترونيك، ساخت كيت هاي الكترونيكي موزيكال و شكل شناسي خواهد بود.