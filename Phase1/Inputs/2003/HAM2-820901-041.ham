ايدز در استان خراسان
210 نفر در استان خراسان بر اثر اعتياد تزريقي و استفاده از وسايل مشترك به ويروس ايدز آلوده شده اند. از خراسان خبر مي رسد كه تعداد رسمي آلوده شدگان به ويروس اچ.آي.وي 262 نفر است.اعتياد تزريقي اصلي ترين راه سرايت ويروس ايدز در خراسان است. همجواري خراسان با بزرگترين كشور توليدكننده مواد مخدر جهان باعث شده تا اين استان بيشترين خسارت را از ناحيه ايدز در آينده متحمل شود.هم اكنون نشانه هاي بيماري ايدز در 58 نفر گزارش شده كه از اين تعداد 52 نفر فوت كرده اند.آمارهاي غيررسمي تعداد مبتلايان به ايدز در خراسان را بيش از 3500 نفر برآورد مي كند كه عامل ابتلاي بيشتر آنان اعتياد تزريقي است.آمار معتادان به مواد مخدر به ويژه معتادان تزريقي در خراسان و شهرستان مشهد بسيار بالاست و همين امر به نوبه خود آمار مبتلايان به ويروس اچ.آي.وي را در مقايسه با شهرهاي ديگر كشور افزايش داده است.همچنين آمار مبتلايان به ايدز در زندان هاي خراسان 30 نفر ذكر شده است كه با توجه به ارتباط مستقيم مبتلايان به ايدز در زندان ها با معتادان تزريقي، پيش بيني مي شود آمار واقعي بيش از اين باشد.