تنها سينماي نهاوند تعطيل شد
سينما «فرهنگ » شهرستان  نهاوند كه  به  عنوان  تنهاي  سينماي   اين  شهر حدود35 سال  فعاليت  داشت ، به تازگي  و همزمان  با تعطيلات  تابستاني  و اوقات  فراغت  دانش آموزان  تعطيل  شده  است .
مدير سينما فرهنگ  شهرستان  نهاوند، در گفت وگو با ايرنا گفت : اين  سينما تا پيش  از سال  79 از رونق  خاصي  برخوردار بود ولي  از آن به  بعد استقبال  مردم  سير نزولي  پيدا كرد.
جليل  خدادادي  افزود: در سه  سال  گذشته  به  دليل  دلسردي  تماشاگران   اين  سينما 40 ميليون  ريال  ضرر داده  و سينما بابت  هزينه  آب  و برق  به  ادارات مربوطه  بدهكار است .
وي  اضافه  كرد: برغم   اينكه  سينما فرهنگ  نهاوند داراي  بزرگترين  پرده  در غرب  كشور است  و ظرفيت  بيش  از 500 نفر را دارد ولي  استقبال  مردم  بسيار كمتر از حد انتظار است .
خدادادي  درباره  علت   اين  ركود مي گويد: از هنگامي كه  فيلمهاي  سي  دي ، ويدئو كلوپ  و آزادسازي  فيلمهاي  خارجي  با زيرنويس  فارسي  رونق  گرفته  سينما با ركود مواجه  شده  است .
وي  خاطرنشان  كرد: در اين  بين  نقش  تلويزيون  را نبايد فراموش  كرد زيرا درگذشته   اين  رسانه  در معرفي  فيلمها نقش  مؤثري  داشت  اما اكنون  به  يك  رقيب سرسخت  سينما تبديل  شده  است .
شهرستان  نهاوند با افزون  بر 200 هزار نفر جمعيت  در جنوب  استان  همدان قرار دارد.