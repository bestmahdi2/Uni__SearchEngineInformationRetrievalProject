تنت مسئوليت گزارش اشتباه بوش درباره عراق را به عهده گرفت
رئيس سازمان اطلاعات مركزي آمريكا(سيا)مسئوليت ارائه اطلاعات غلط درباره تلاش عراق براي خريد اورانيوم از نيجر را به عهده گرفت.
جورج بوش رئيس جمهوري آمريكا زمستان گذشته براي توجيه حمله نظامي به عراق به اين اطلاعات استناد كرد و به آمريكايي ها گفت: صدام حسين در صدد ساختن بمب اتمي است.
به گزارش خبرگزاري رويتر از واشنگتن جورج تنت رئيس سيا جمعه شب به وقت آمريكا(بامداد شنبه به وقت تهران)با انتشار بيانيه اي اعلام كرد: من  مسئوليت  تأييد چنين  روندي  را در سازمان  خود مي پذيرم .
تنت  اين  بيانيه  را پس  از اين  كه  كاخ  سفيد، «سيا» را مسئول  اتهامهاي دروغ  نسبت  داده  شده  به  عراق  مبني  بر تلاش  براي  خريد اورانيوم  از آفريقاكرده  بود، منتشر ساخت .منتقدان ، دولتهاي  آمريكا وانگليس  را به  بزرگنمايي  تهديد صدام  حسين    براي  توجيه  حمله  به  اين  كشور در مارس  گذشته ، متهم كرده اند.
تنت  افزود:بخشهايي  از پيش  نويس  گزارش  سالانه  رئيس  جمهوري ، براي  اظهارنظر پيش  از ايراد آن  براي  بوش  فرستاده  شده  بود.وي  اظهار داشت : در آن  هنگام  هنوز دروغ  بودن  معامله  خريد اورانيوم بين  عراق  ونيجر مشخص  نشده  بود اما مقامهاي  اين  سازمان  نگرانيهاي  خودرابا همكارانشان  در شوراي  امنيت  ملي  درباره  ماهيت  ناقص  اين  اطلاعات  مطرح كردند.
تنت  افزود: اطلاعات  سيا درباره  عراق  براساس  باور به  صحت  گزارش  انگليس مبني  بر تلاش  عراق  براي  خريد اورانيوم  از آفريقا تهيه  و ارايه  شده  بود.