طرح هاي سدسازي و آبرساني هرمزگان با مشاركت بانك توسعه اسلامي در حال انجام است
بندرعباس - خبرگزاري جمهوري اسلامي: معاون وزير نيرو در امور آب و رئيس سازمان مديريت منابع آب ايران از عملكرد آب منطقه اي هرمزگان در اجراي طرحهاي سدشميل و نيان وجگين و آبرساني قشم ديدار كرد.
رضا اردكانيان ديروز تأكيد كرد: سد شميل و نيان 13 درصد و سد جگين 30 درصد و آبرساني به قشم 27 درصد پيشرفت فيزيكي دارند.
وي در جريان بازديد از پروژه سد خاكي شميل و نيان هرمزگان در گفت وگو با خبرنگاران گفت: گنجايش سد خاكي شميل با حجم مخزني 160 ميليون متر مكعب و سد جگين 300 ميليون متر مكعب پيش بيني شده است.
اردكانيان تصريح كرد: عمليات اجرايي اين طرحها با مشاركت بانك توسعه اسلامي از سال گذشته در هرمزگان آغاز شده است.
وي خاطرنشان كرد: امسال 76 طرح بزرگ سدسازي كشور در دست اجرا و مطالعه است كه به نوبت اجرا خواهد شد.
معاون وزير نيرو در امور آب و رئيس سازمان مديريت منابع آب ايران گفت: پروژه هاي آبي علاوه بر استان هرمزگان در استانهاي آذربايجان شرقي و مازندران در زمينه شبكه آبياري و زهكشي از تسهيلات بانكي استفاده مي كنند.
وي گفت: 16 هزار ميليارد ريال اعتبار امسال براي پروژه تأمين آب و نيروگاههاي آبي در كشور در نظر گرفته شده كه عمده آن صرف احداث نيروگاههاي آبي كشور و طرحهاي سدسازي، احداث شبكه هاي آب، حفاظت و مطالعات مي شود.
وي با اشاره به اينكه طي دو سال آينده چهار ميليارد متر مكعب آب به حجم آبهاي قابل تنظيم در كشور اضافه مي شود تصريح كرد: اين مهم با احداث 34 سد مخزني حاصل خواهد شد.