حركت انفجاري در زمينه پاركهاي فناوري 
از امسال آغاز شده است
دكتر صديق مدير امور پژوهش سازمان مديريت و برنامه ريزي، در گفت وگو با خبرگزاري 
دانشجويان ايران، با بيان اين مطلب، اظهار داشت: مساله پاركهاي فناوري در كشور ما موضوع 
نوپايي است و با وجود اينكه سابقه طرح اين موضوع در كشور به حدود 10 سال پيش برمي گردد، 
فعاليت در اين زمينه به بيش از 3 يا 4 سال پيش برنمي گردد و حركت جدي و انفجاري در
اين زمينه و توسعه جديد امسال آغاز شده است. 
وي ادامه داد: امسال 9 پارك فناوري براي احداث در 9 استان كشور مجوز گرفته و در رديف 
بودجه كشور وارد شده اند و اميدواريم كه مراكز رشد آنها از سال آينده كارشان را آغاز
كنند. علاوه بر اينها، 13 مركز ICT رشد امسال از اعتبارات طرح تكفا برخوردار شده اند
كه طبق قاعده تا ارديبهشت يا خرداد ماه سال آينده بايد راه اندازي شده و اقدام به پذيرش 
شركتهاي نوپا در اين زمينه كنند همچنين طرح ديگري ايجاد 10 مركز رشد ديگر هم از سوي 
شركت مخابرات در دست پيگيري است. وي درباره متولي بحث پاركهاي فناوري، اظهار داشت: در يك 
مركز رشد عملا هيچ چيزي به غير از خود مجموعه ارزش مالي ندارد. در نتيجه به نفع بخش 
خصوصي در مالكيت و اداره مراكز رشد نيست و اين وظيفه نهادهاي عمومي جامعه است كه با
ايجاد اين مراكز هزينه شروع شغل را كاهش دهند نفع بخش خصوصي در رفتن اين مراكز هزينه 
شروع شغل را كاهش دهند. نفع بخش خصوصي در رفتن و مستقر شدن در اين انكوباتورهاست كه از
اين طريق فضاي مناسب براي شروع پروژه ها در فاصله زماني 3 تا 5 سال استفاده كنند. در
نتيجه ما اعتباري براي ايجاد انكوباتورها به بخش خصوصي نمي دهيم و متولي اين پاركها بخش 
دولتي است.