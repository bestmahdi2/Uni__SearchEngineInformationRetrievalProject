مقام نخست خدمات شهري و فضاي سبز
شهرداري تهران به منطقه 20 تعلق گرفت
گروه شهري: شهرداري منطقه 20 تهران با بيشترين ميزان سرانه فضاي سبز به عنوان منطقه 
خدماتي نمونه انتخاب شد. 
به گزارش روابط عمومي شهرداري منطقه 20، در گردهمايي مسئولان خدمات شهري مناطق 22 گانه 
شهرداري تهران كه در تالار شيخ صدوق در شهرري برگزار شده بود شهرداري منطقه 20 به عنوان 
منطقه نمونه در ايجاد سرانه فضاي سبز و ارائه خدمات شهري معرفي شد. 
مهندس نادر كرمي شهردار منطقه 20 تهران متوسط سرانه فضاي سبز را براي هر شهروند تهراني 
18 متر مربع اعلام كرد كه اين ميزان در شهرري به 31 متر مربع مي رسد. 
مهندس نادر كرمي در ادامه اقدامات انجام شده را در خصوص فضاي سبز مثبت ارزيابي كرد و
اظهار داشت: "تعداد بوستانهاي شهرري از 18 پارك به 68 بوستان در سالجاري افزايش يافته 
است و هم اكنون 2500 هكتار جنگلكاري در پيرامون شهرري و 300 هكتار فضاي سبز درون شهري 
سرانه فضاي سبز منطقه 20 را افزايش داده و موجب كاهش آلودگي هواي اين منطقه شده است. "