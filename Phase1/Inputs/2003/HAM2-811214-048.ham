راه اندازي خدمات جديد براي تلفن هاي همراه
گروه شهري: بهره  برداري  از سيستم  كوته  پيام (sons)ديروز با حضور وزير پست  وتلگراف  و تلفن  در مجتمع  مخابراتي  امام  خميني ( ره)  تهران  آغاز شد.
از مشخصه هاي  متمايز سيستم  كوته  پيام  اين  است  كه  با يك  گوشي  معمولي  تلفن همراه  مشترك  قادر است  درهرلحظه  پيامي  را بگيرد و يا بفرستد و حتي  اگردرحال  صحبت  با گوشي  خود باشد همزمان  در حين  مكالمه  مي  تواند به  مقصدي ديگر پيام  بفرستد. همچنين  مشكلاتي  كه  به  علت  ترافيك  شبكه  در زمينه  مكالمه  وجود دارد در اين  سيستم  ديده  نمي  شود.
بنابراين  گزارش  اگر گوشي  مشترك  در مقصد روشن  باشد پيام  را فوري دريافت  مي  كند واگر به  هر دليلي  نظير خاموش  بودن  گوشي  و يا دور از دسترس  بودن ، امكان  دريافت  فوري  پيام  را نداشته  باشد اين  سيستم  باپهناي  باند كم  153 كاراكتر حداكثر طول  پيام  و با استفاده  از تحويل  بسته  خارج  از باند آن را ارسال  مي كند.
علاقه مندان  به  استفاده از اين  سرويس  مي  توانند از روز شنبه  با مراجعه  به  دفاتر خدمات  امور مشتركان  تلفن  همراه  و تكميل  برگه  مربوط و پرداخت  20 هزار ريال  براي  يكبار، اين  سرويس  را در تلفن  همراه  خود فعال  كنند.
راه اندازي سرويس voice mail
از سوي ديگر به گفته يك مقام مسئول، سرويس جديد «voice mail» به زودي بر روي شبكه تلفن همراه قرار مي گيرد.
معاون امور ارتباطات سيار كشور ديروز به خبرنگار ما گفت: با نصب سرويس خدماتي «صندوق صدا» بر روي شبكه تلفن همراه، كليه مشتركين مي توانند با استفاده از آن، پيام هاي صوتي ضبط شده بر روي تلفن همراه خود را به دلخواه انتخاب و پاسخ دهند. مهندس سيدحسن رضوي افزود: چگونگي استفاده از اين سيستم متعاقبا از طريق شركت مخابرات ايران اعلام خواهد شد.