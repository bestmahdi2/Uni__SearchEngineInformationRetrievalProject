رئيس جمهوري:
تعامل صنعت با محيط زيست ضروري است
گروه شهري: سـيد محمد خاتمي  رئيس  جمهوري  با تأكيد بر لزوم  «تعامل  ميان  بخش هاي  توليدي  و صنعتي  كشور با محيط زيست »، از بخش هاي  توليدي  و صنعتي  كشور خواست  تا استانداردهاي  محيط زيست  را به  دقت  رعايت  كنند.
رئيس  جمهوري  روز شنبه  در ديدار رئيس ، مديران  و مسئولان  سازمان  حفاظت  محيط زيست ، افزود: از طرف  ديگر، سازمان  محيط زيست  نيز بايد ضرورت  گسترش  توليد و صنعت  در جهان  كنوني  را درك  كند.
وي  با بيان  اين  مطلب  كه «بايد بكوشيم  امكانات  قدرتمندشدن  و زندگي  عزتمندانه  را فراهم  كنيم» اظهارداشت : بدون  ترديد قدرت  جز در سايه  دستيابي  به  علم  و فن آوري  ميسر نيست .
آقاي  خاتمي ، همچنين  فراهم كردن  زمينه  تشكيل  و تقويت  نهادهاي  مردمي و تشكلهاي  غير دولتي  در عرصه  محيط زيست  را بسيار حائز اهميت  خواند و گفت : دولت  از گسترش  چنين  تشكلهايي  حمايت  و پشتـيباني  مي كند و وجـود تعامل  منـطقي  ميان  دولت  و نهادهاي  مردمي  در عرصه  محيط زيست  ضروري  است .
رئيس  جمهوري ، از آلودگي  محيط زيست  به  عنوان  تهديدي  كه  سلامت  و امنيت  بشر را در نقاط مختلف  جهان  به  خطر انداخته  است ، ياد كرد و گفت : محيط زيست  يك  مساله  جهاني  است  و بايد به  راهكاري  براي  مقابله  با چالش هايي  كه حيات  بشر را تهديد مي كند، دست  يافت .
گزارش  ايرنا حاكيست ، در اين  مراسم ، برگزيدگان  چهارمين جايزه  ملي  محيط زيست  معرفي  و لوح هاي  سپاسي  از آقاي  خاتمي  دريافت  كردند.
«معصومه  ابتكار» معاون  رئيس  جمهوري  و رئيس  سازمان  حفاظت  محيط زيست  نيز در اين  ديدار كه  به  مناسبت  روز جهاني  و هفته  محيط زيست  برگزار شـد با بيان  گزارشي  از دستاوردها و چالش هاي  فراروي  سازمان  ياد شده  گفت : در حال  حاضر 110 طرح  بزرگ  در كشور مشمول  طرح  ارزيابي  زيست  محيطي  هستند تا عوارض ناشي  از طرحها در خصوص  مسائل  زيست  محيطي  تا حداقل  ممكن ، كاهش  يابد.خانم  ابتكار، به  نظرسنجي  كه  در سال  80 در خصوص  مساله  محيط زيست  انجام  شد، اشاره  كرد و گفت : براساس  اين  نظرسنجي ، 84 درصد مردم ، آلودگي  هوا را سومين  معضل  شهري  دانسته اند. وي ، توجه  به  مسـاله  محيط زيست  از سوي  صنايع  خودروسازي  كشور را مورد تأكيد قرار داد و گفت : درحال  حاضر 64 نـوع  خودرو در كشور توليد و عرضه  مي شود.