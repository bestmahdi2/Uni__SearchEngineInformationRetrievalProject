آيا شما و همسرتان مي توانيد با يكديگر بحث كنيد؟
آيا شما از آن جمله همسران هستيد كه به راحتي با يكديگر صحبت مي كنيد؟ يا هميشه بحث هاي شما تبديل به مشاجره مي شود.
اگر اين طور است يكي از شما به خود زحمت نمي دهيد كه با همسرتان مانند يك همكار يا يك فرد غريبه صحبت كنيد. يكي از شما فكر مي كنيد آن ديگري بايد خود به خود بداند و توضيح لازم نيست.
انتظار داريد روحيه شما را شناخته باشد و از احساسات نهان شما خبر داشته باشد. حتي در مورد موضوعات اجتماعي و سياسي انتظار شنيدن نظرات مخالف را نداريد همسر شما بايد مثل شما فكر كند و اعتقادات سياسي و مذهبي همانند شما داشته باشد.
اين نهايت تفاهم اخلاقي است كه متأسفانه تا به حال ديده نشده، اگر چه كه در زمانهاي دور زنان تحصيل نكرده و به دور از اجتماع، مطيع محض بودند و به خود اجازه عرض اندام در مقابل شوي خود نمي دادند. ولي متأسفانه آن زمان هاي دور گذشته و زنان امروزه تحصيلكرده و به حول قوه وسايل ارتباط جمعي مانند تلويزيون(كه دائماً به پخش گزارش هاي تصويري، خبري، علمي، روانشناسي، پزشكي،اجتماعي و سياسي مي پردازند)چه بسا مطلع تر و آگاه تر از مردان خود كه غرق در مناسبات پول درآوردن شده اند، مي باشند. به خاطر داشته باشيد كه ممكن است همسر شما حتي در مورد دوره و مدت استفاده روغن اتومبيل برنامه مستند و علمي ديده باشد پس توصيه هاي او را سرسري نگيريد.
با او مانند يك مرد همكار مباحثه كنيد و فرض را بر اين بگذاريد كه اين خانم همسايه شما مي باشد در اين صورت هرگز مشاجره نخواهيد داشت. اگر در مورد تربيت فرزندان اختلاف عقيده داريد،اگر همسر خود را احساساتي مي بينيد بدانيد لازمه زن بودن احساسات داشتن است.هرگز به اين دليل تصميمات او را رد نكنيد. هرگز انتظار نداشته باشيد مادر و پدر مانند هم موضع گيري داشته باشند. طبيعت مادر با لطافت رفتار كردن و طبيعت پدر محكم و جدي برخورد كردن است. مسئوليت پذيري پدر و لطف و مهرباني مادر در كنار هم كانون خانواده را محيط شاد و آرام براي پرورش سالم كودكان مي كند. اين مهر مادري كه خداوند در وجود مادر به وديعه نهاده چشمه جوشان عشق است كه سرمنشأ حيات و آرامش روحي فرزندان مي شود پس بر آن ارج نهيد. اگر اين قدرت تكلم زياد را خداوند به زن نمي داد كانون خانواده سرد و ساكت و بي روح مي شد. از اين تأثير كلام وجود زن است كه با لالايي خواندن ها و قصه گويي ها، كودكان سخن گفتن مي آموزند. اين قدرت تكلم در كودكان 3 ساله دختر و پسر كاملاً  مشهود است. دختران در 3 سالگي به خوبي سخنوري مي كنند و اهداف خويش را بيان مي كنند اما پسران در 3 سالگي امساك در سخنگويي دارند و از كمترين كلمات استفاده مي كنند.
اين فن بيان وجود زنانه است كه مردان را وادار به تلاش و كسب درآمد مي كند، اين ظرافت سخن زن است كه انگيزه و عشق ايجاد مي  كند. پس اين آفرينش الهي را ناديده نگيريد، به آن ارج نهيد و قدر بدانيد. با همسران خويش سخن بگوييد تا كانون خانواده گرم تر و گرم تر شود.
مهشيد ذاكري