مهاجرت خرس هاي قهوه اي به فنلاند
خرس  ها جانوراني باهوش اند و حس بويايي بسيار قوي دارند و به خاطر همين ويژگي ها كمتر در دام صيادان مي افتند. فرار به موقع از دام و دامگاه رفتاري است هوشمندانه از خرس ها كه زبانزد شكارچيان مي باشد. شكارچيان خرس در فنلاند، درباره مخفي كاري ها و هوش فوق العاده خرس، داستان هاي بسياري را نقل مي كنند كه گاهي رنگ افسانه به خود مي گيرد. اما به هرحال شهرت خرس ها در هوش بالا و سرعت جابجايي و گريز از غافلگيري، زبانزد مي باشد. به همين دليل، شكارچيان همواره در فصل زمستان كه خرس هاي قطبي به خواب زمستاني مي روند، به شكار آنها مي پردازند كه در 20 سال اخير با اعتراض وسيع جمعيت هاي دوستدار حفظ حيات وحش و تعادل زيستي، اين روش شكار بيرحمانه و ناجوانمردانه، بسيار كاهش يافته است و در بعضي كشورها، مجازات هاي سنگين نقدي و حبس در پي دارد.
خرس هاي قهوه اي فنلاند، نسبت به بوي انسان بسيار حساس اند و بلافاصله بعد از استشمام بوي آدمي، از آن محدوده دور مي شوند. آن ها طبق عادت غريزي، شكارچيان را به خوبي شناسايي مي كنند و به محض احساس خطر ناشي از نزديك شدن يك شكارچي، از تيررس وي مي گريزند. اما همين حيوان، نسبت به افراد غيرشكارچي و كشاورزاني كه كاري به آنها ندارند، حس منفي ندارند و ديده شده است كه در بسياري از مناطق فنلاند، خرس هاي قهوه اي در نزديكي مزارع، زندگي مي كنند. متأسفانه به دليل شكار بي رويه، جمعيت خرس هاي قهوه اي فنلاند نيز با خطر انقراض روبه رو شده است. به همين دليل مأموران حفاظت از محيط زيست فنلاند، در فصل زمستان مساعي لازم را به كار مي برند تا از شكار غافلگيرانه خرس ها جلوگيري كنند. شكارچيان براي دوري جستن از تعقيب و مراقبت مأموران، سعي مي كنند با نيزه به شكار خرس هاي قهوه اي بپردازند، اما اين كار اغلب منجر به مرگ شكارچي مي شود. زيرا يك خرس زخمي، بسيار خطرناك است و واكنش شديد و مرگباري از خود نشان مي دهد. به همين علت، شكار با نيزه ريسك بالايي به همراه دارد و كمتر شكارچي حاضر به قبول آن است.
در نيمه دوم قرن نوزدهم و اوايل قرن بيستم جمعيت بزرگي از خرس هاي قهوه اي به دليل شكار بي رويه و فشاري كه به محيط زيست آنها در سرزمين هاي شمالي تحت سلطه شوروي سابق وارد مي آمد، به دشت هاي فنلاند مهاجرت كردند و به دليل حمايت تشكل هاي زيست محيطي و اقشار مردم و مجازات هاي سنگيني كه براي شكار خرس قهوه اي در نظر گرفته شده است، اين گونه زيستي، در دشت هاي فنلاند زندگي بي خطر و آرامي دارد. جمعيت خرس هاي قهوه اي در فنلاند به ويژه نواحي غربي اين كشور به هزار قلاده رسيده است. در سال جاري براي نخستين بار، سازمان حفاظت محيط زيست فنلاند، در موقع معيني از سال، به بعضي از شكارچيان امكان شكار خرس هاي قهوه اي را مي دهد تا از افزايش بي رويه جمعيت آنها پيشگيري كند. اين مجوز سقف زماني محدودي دارد كه شكارچيان ملزم به رعايت آن مي باشند. شكارچيان به خوبي مي دانند كه علاوه بر مأموران رسمي محيط زيست، تشكل هاي زيست محيطي نيز با جمعيت وسيع و پراكنده خود به دقت، آنها را زير نظر دارند و مانع از تخلفات احتمالي مي گردند.
ترجمه: محمد توكلي ملايري