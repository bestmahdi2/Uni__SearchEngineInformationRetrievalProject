در 10 سال آينده
از ما نشنيده بگيريد اما حوادث رانندگي و تعداد تلفات ناشي از آن شايد به رقم 370 هزار نفر در سال برسد. اين خبر چندان هم دور از واقعيت نيست. چرا كه تعداد تلفات رانندگي در سال 1372 تنها سه هزار و 800 نفر بوده است و در سال گذشته اين تعداد به 22 هزار نفر افزايش يافته و چنانچه اين وضعيت در دهه آينده تغييري نكند رقم تلفات رانندگي سالانه كشور به ميزان 370 هزار نفر در سال كه برابر با مجموع كشته هاي كل كشورهاي جهان به علت سوانح رانندگي است، خواهد رسيد. خيلي تعجب نكنيد وقتي نسبت كشته ها به مجروحان در تصادفات رانندگي زير سه درصد است و در ايران 3/18 درصد. بايد هم منتظر چنين عاقبتي باشيم. 8‎/73 درصد تصادفات رانندگي منجر به مرگ در كشور، به علت كم عرض بودن جاده ها است. در سال 1378 به علت حوادث رانندگي تنها در استان تهران دو هزار و 130 نفر كشته شدند كه اين رقم يك و نيم برابر كل كشته هاي ناشي از سوانح رانندگي در كشورهاي اسكانديناوي است.