راه اندازي خط ويژه موتورسيكلت در منطقه بازار تهران
گروه شهري:  معاون حمل و نقل و ترافيك شهرداري تهران گفت: خط ويژه موتورسيكلتها در منطقه بازار تهران بزودي احداث مي شود.
دكتر بهبهاني در گفت وگو با ايسنا با اعلام اين خبر افزود: اين خط در قسمتهايي از منطقه بازار كه روزانه بيش از 50 هزار سفر موتورسواران براي حمل بار و مسافر صورت مي گيرد، احداث مي شود. وي با اعلام اجراي اين طرح تا پايان سال جاري، اظهار اميدواري كرد با عملياتي شدن آن، از ميزان تصادفات در منطقه بازار كاسته شود.
به گفته معاون حمل و نقل و ترافيك شهرداري تهران كارهاي كارشناسي براي انتخاب خيابانهايي كه خطوط ويژه در آنها احداث خواهد شد، در حال انجام است.
وي همچنين خبر داد: حداكثر ميزان باري كه موتورسيكلتها مجاز به حمل آن هستند نيز بزودي تعيين مي شود.
به گفته بهبهاني، موتورسواران اساسا مجاز به حمل بار نيستند، اما به دليل اين كه اغلب به طبقه ضعيف جامعه تعلق دارند، اين تمهيدات براي آنها لحاظ شده است.
معاون حمل و نقل و ترافيك شهرداري تهران افزود: همچنين موتوسواراني كه اقدام به جابجايي مسافران مي كنند ملزم به استفاده از لباسهاي متحدالشكل و كلاه ايمني براي خود و مسافر هستند كه مدل و رنگ اين لباسها در حال طراحي است و با موتورسواراني كه از اين اصول تخطي كنند برخورد جدي خواهد شد.