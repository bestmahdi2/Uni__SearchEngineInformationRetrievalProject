بازتاب دونامه
سحابي به سران سه قوه و نامه 120 نماينده به رئيس مجلس ديروز از موضوعات 
نامه عزت الله 
مورد توجه خبرنگاران و نمايندگان مجلس بود. 
به گزارش ايرنا، غلامعلي حداد عادل رئيس فراكسيون اقليت مجلس در پاسخ به پرسش خبرنگاري 
درباره نامه نمايندگان راجع به ناپديدشدن دو نويسنده گفت: نمي دانم اين نويسندگان چه 
كساني هستند نه اسم آنها به گوشم خورده، نه از مفقودشدنشان خبر دارم 
. حداد عادل افزود: اميدوارم اينها هم مثل آن شايعه اي نباشد كه يك بار در شيراز پخش شد
و فردي مدعي شده بود مورد آزار و اذيت و شكنجه قرار گرفته است. 
برپايه اين گزارش محمدرضا خاتمي نايب رئيس مجلس در اين باره گفت: ما از اين قضيه احساس 
خطر مي كنيم و معتقديم كه بايد پيگيري شود. 
نايب رئيس دوم مجلس افزود: چه مجلس شوراي اسلامي در اين زمينه نقش ايفا كند و چه 
مسئولان ديگر، بايد اين مسئله با جديت بررسي شود. 
نماينده مردم تهران گفت: بايد مشخص شود كه اين افراد چه كساني هستند، مستند قانوني شان 
براي توسل به اين شيوه ها چيست و چه نهادي مسئوليت آن را مي پذيرد. نايب رئيس دوم مجلس 
افزود: اميدواريم با روش هايي كه هست، جلوي اين شيوه هاي غيرقانوني گرفته شود. 
حسين انصاري راد، رئيس كميسيون اصل 90 مجلس هم گفت: رفتاري كه با عزت الله سحابي صورت 
گرفته، به هيچ وجه در شان نظام اسلامي وفرهنگ ايران نيست. 
خبرهاي كوتاه 
* اميرسرتيپ ناصر محمدي فرفرمانده نيروي زميني ارتش جمهوري اسلامي ايران از آمادگي 
اين نيرو در مرزهاي جنوب و غرب كشور خبر داد و افزود: هر دشمني كه بخواهد چشم طمع به 
ايران داشته باشد، پشيمان خواهد شد. 
* مهدي كروبي رئيس مجلس شوراي اسلامي ديروز به نقل از محمود آستانه معاون پارلماني وزير
نفت اعلام كرد: وزارت نفت شكايتي از اكبر اعلمي نماينده مردم تبريز نداشته است. 
* جبهه مشاركت ايران اسلامي ديروز با انتشار بيانيه اي مطالب مطروحه در نامه مهندس 
عزت الله سحابي خطاب به روساي سه قوه را تكان دهنده و اعمال محدوديت سياسي براي 
چهره هاي فعال سياسي ارزيابي كرد. جبهه مشاركت با محكوم كردن اين روش ها، از همه مراجع 
قانوني خواستار بررسي و پيگيري جدي موارد مطرح شده در اين نامه شده است. 
* اتحاديه تشكل هاي دانشجويان دانشگاه آزاد با ارسال نمابري به همشهري از صدور دو
بخشنامه درباره فعاليت هاي مطبوعاتي دانشجويان در اين دانشگاه انتقاد كرد. در اين 
بيانيه گفته شده است كه بخشنامه ها با مصوبات شوراي عالي فرهنگ در حوزه نشريات دانشجويي 
تناقض دارد.