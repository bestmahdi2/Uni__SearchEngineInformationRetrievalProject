بزرگترين  دايرةالمعارف  نهج البلاغه  در نمايشگاه  قرآن  عرضه  شد
گروه علمي فرهنگي: بزرگترين  دايرة المعارف  نهج البلاغه  با عنوان  دانشنامه  علوي  در بخش نرم افزارهاي  علوم  قرآني  يازدهمين  نمايشگاه  بين المللي  قرآن  كريم  عرضه شده است .
اين  كتاب  مرجع  را مركز تحقيقات  كامپيوتري  علوم  اسلامي ، شامل  يازده برنامه  تفصيلي  با موضوع  نهج البلاغه  در قالب  لوح  فشرده  و نشريه  الكترونيكي عرضه  مي كند.
يازدهمين  نمايشگاه  بين المللي  قرآن  كريم  از دهم  آبان  ماه  در مركزآفرينشهاي  فرهنگي  هنري  كانون  پرورش  فكري  كودكان  و نوجوانان  آغاز شده  و تاپايان  ماه  مبارك  رمضان  ادامه  دارد.
مدير بخش  نرم افزاري  مركز تحقيقات  كامپيوتري  علوم  اسلامي  گفت : اين دايرة المعارف  حاوي  مطالب  بيش  از 200 جلد كتاب  با موضوع  نهج البلاغه  به همراه  26 ترجمه  به  زبانهاي  فارسي ، انگليسي  و فرانسوي  و بيش  از 33 عنوان شرح  و تعليقه  در 163 جلد به  زبان  فارسي  و عربي  است .
ابوالفضل  سعادت پرور تصريح كرد: هفت  شرح  و ترجمه  منظوم ، دامنه  كتابي ، مولفي  و محيطي  و نيز كتابشناسي تفصيلي  با قابليت  بازيابي  گوناگون  از ديگر اطلاعات  اين  دايرة المعارف  است .