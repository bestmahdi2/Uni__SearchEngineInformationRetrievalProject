تشكيل وزارت ميراث فرهنگي و گردشگري ضرورت دارد
گروه علمي فرهنگي: رئيس مجلس شوراي اسلامي با حمايت از تشكيل وزارت ميراث فرهنگي و گردشگري، گفت: «شكل گيري اين وزارت، اقدام مناسب و خوبي براي حفاظت از هويت ملي و ميراث فرهنگي و توسعه صنعت گردشگري است».
به گزارش «ميراث خبر»، حجت الاسلام والمسلمين «مهدي كروبي» افزود: بايد دستگاهي قوي و نيرومند، مسئوليت حراست از ميراث فرهنگي كشورمان را بر عهده بگيرد.
رئيس مجلس خاطرنشان كرد: در بسياري از موارد نيازمند اعتبارات و امكانات لازم براي خريداري و بازسازي ميراث فرهنگي هستيم اما متأسفانه توان لازم براي اين كار را نداريم.
وي افزود: «ميراث فرهنگي»، همانگونه كه از نام و عنوانش مشخص است، از عظمت فرهنگي خاصي برخوردار است، اما هم اكنون براي حراست از آن مشكل وجود دارد و بايد دستگاهي متولي ميراث فرهنگي باشد كه امكانات لازم را در اختيار داشته باشد.
رئيس مجلس شوراي اسلامي همچنين ضرورت توجه به صنعت گردشگري را مورد اشاره قرار داد و گفت:  نمي خواهم از كشور به خصوصي نام ببرم ولي توجه به همين نكته براي ما كفايت مي كند كه هزينه ها و سرمايه گذاري هاي برخي كشورها را با كشور خودمان مقايسه كنيم.
وي در همين حال بر لزوم تقويت و توجه به ميراث فرهنگي، تمدن و اعتقادات جامعه تأكيد كرد و گفت:  در فضايي زندگي مي كنيم كه بحث «جهاني شدن»، به شدت تبليغ مي شود و جهاني شدن در مواردي به معناي از بين رفتن فرهنگ ها و تمدن ها است. بنابراين هر اقدامي كه به حفظ ميراث فرهنگي ما كمك كند در واقع باعث حراست از هويت جامعه ما نيز خواهد بود.