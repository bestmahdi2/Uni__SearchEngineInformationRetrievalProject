مديركل بازرسي آموزش و پرورش:
خانواده ها، براي كمك به مدرسه ها تحت فشار نيستند
گروه علمي فرهنگي: مدير كل  دفتر بازرسي  و پاسخگويي  به  شكايات  وزارت  آموزش  و پرورش  گفت : خانواده ها، براي  ارائه  كمك  به  مدارس ، تحت  فشار نيستند و با مبلغي  كه  خود تعيين  مي كنند، در مسائل  مالي  آموزشگاه ها مشاركت  خواهند داشت .
«بهمن  سميع  قهفرخي » روز يكشنبه  در گفت وگو با خبرنگار گروه  فرهنگي  ايرنا افزود: مديران  مدارس  موظف  هستند در صورت  تمايل  اوليا براي  كمك  به مدرسه ، فيش  سفيد بانكي  در اختيار آنان  قرار دهند و از هرگونه  فشار براي تعيين  ميزان  مبلغ  كمك ، خودداري  كنند. وي  تأكيد كرد: كسر نمره  انضباط و نمره هاي  ديگر درسي  بخاطر كمك  نكردن به  مدرسه  غير منطقي  است  و درصورت  مشاهده   اين  امر در مدارس ، ابتدا براي اصلاح  به  مديران  ياد شده  تذكر داده  مي شود و در صورت  تغيير نيافتن   اين  روش ، با آنان  برخورد خواهد شد.