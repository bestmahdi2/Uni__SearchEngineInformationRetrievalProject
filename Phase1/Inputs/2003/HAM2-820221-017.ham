پوشش  آموزش  عالي  در ايران  فقط  22 درصداست
گروه علمي فرهنگي: وزير علوم، تحقيقات و فناوري  گفت : پوشش  آموزش  عالي  در جامعه  جوان ايران ، فقط 22 درصد است  در حالي  كه  امروز در دنياي  پيشرفته  بايد بالاي  90درصد باشد.
به  گزارش  روز شنبه  روابط عمومي  وزارت  علوم ، تحقيقات  و فناوري ، مصطفي معين  كه  درجمع  خيرين  آموزش  عالي  در دانشگاه  شهيدبهشتي  سخن  مي گفت ، افزود:امروزه ، برخورداري  از تحصيلات  عالي  جزء حقوق  اساسي  ملتهاست  وحكومتها، مسئول  تامين  زمينه ها و سرمايه گذاري  براي  پاسخگويي  به  اين  نياز وبرخورداري  جوانان  از حقوق  اجتماعي  خودشان  هستند.
معين  اظهارداشت : اكنون  سيل  خروج  جوانان  براي  ادامه  تحصيل  درخارج  ازكشور حتي  به  كشورهايي  با كيفيت  آموزشي  پايين  و دانشگاههاي  فاقد اعتبار ودر فضاي  فرهنگي  واجتماعي  نامساعد آغاز شده  و ادامه  دارد.
وي  تصريح  كرد: اين  روند هم  از نظر اجتماعي  و فرهنگي  و خسارتهاي انساني  و هم  از نظر كيفيت  علمي  و آموزشي  و هم  ازنظر معيارهاي  اسلامي  واعتقادي ، بسيار خسارت  بار است .