جشن  عاطفه ها 27 شهريورماه  با شعار مهر برگزار مي شود
گروه اجتماعي: ستاد احسان  نيكوكاري  كميته  امداد امام  خميني  اعلام  كرد: جشن  عاطفه ها با هدف  ترويج  سنت  نيكوكاري  و كمك  به  دانش  آموزان  نيازمند 27 شهريورماه  درسراسر كشور برگزار مي شود.
اين  ستاد روز يكشنبه  در نمابري  به  ايرنا افزود: با بهره گيري  ازكمكهاي  مردم  نوعدوست  و سخاوتمند كشورمان ، دانش آموزان  نيازمند در آستانه سال  تحصيلي  جديد و شروع  بهار علم  و دانش ، انفاق  و سخاوت  امت  پرعاطفه كشورمان  را احساس  مي كنند.
اين  ستاد ادامه  داد: كميته  امداد امام خميني  امسال  در آستانه  تولد حضرت علي (ع )جشن  عاطفه ها را با شعار مهر در انتظار مهر برگزار مي كند. جشن  عاطفه ها همه  ساله  در آستانه  بازگشايي  مدارس  به منظور كمك  به  دانش آموزان  مستعد مناطق  محروم  و تحقق  شعار همه  كودكان  را فرزندان  خود بدانيم  و با كميته  امداد، مشاركت  سازمان  صدا و سيما و وزارت  آموزش  و پرورش برگزار مي شود.