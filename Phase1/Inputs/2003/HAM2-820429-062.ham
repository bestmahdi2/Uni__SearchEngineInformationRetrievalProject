10 وزير براي پاسخ به 37 سئوال نمايندگان به كميسيون هاي مجلس مي روند
گروه سياسي: 10 وزير   اين  هفته  در 8 كميسيون تخصصي  مجلس   حضور مي يابند تا به  37سئوال  نمايندگان  پاسخ  دهند.
وزيران  كشور، تعاون ، كار و امور اجتماعي ، فرهنگ  و ارشاد اسلامي ، دادگستري ، راه  و ترابري ، بهداشت  و درمان  و آموزش  پزشكي ، جهاد كشاورزي ، صنايع  و معادن  و نيرو، 10 وزيري  هستند كه    براي  پاسخ دهي  به  پرسش هاي  نمايندگان  به  كميسيونهاي  تخصصي  مجلس  دعوت  شده اند.
به  گزارش  ايرنا، وزير كشور با 12 سئوال  در صدر وزيراني  قرار دارد كه  با بيشترين  پرسش  نمايندگان  مواجه  شده  است  و وزيران  راه  و ترابري  و صنايع  و معادن  هريك  به  ترتيب  با 9 و 5 پرسش در رديف  بعدي  هستند.
وزير كشور در  اين  روز به  سئوال  جمعي  از نمايندگان  مجلس  درباره علت  دستگيري  نيروهاي  موسوم  به  ملي  مذهبي  و برخي  از فعالان  سياسي  كشور ونيز علت  بركناري  مديركل  سياسي  استانداري  همدان  پاسخ  مي دهد.