بعدازظهر يك روز معمولي
اگر فوتبال را دوست داريد، اگر هميشه اخبار و بازي هاي فوتبال را پيگيري مي كنيد، چه 
بخواهيد و چه نخواهيد ليگ برتر را هم دوست داريد. اگر لذت هم نبريد دنبالش مي كنيد. حتي 
اگر به خودتان گفته باشيد كه ديگر كاري با فوتبال ايران نداريد اما هنگامي كه بازي 
داخلي پخش مي شود، ناآگاهانه مي نشينيد پاي تلويزيون و وقتي بلند مي شويد كه داور وسط
سوت پايان بازي را كشيده باشد. تمام اين ها نوشته شد كه برسيم به هفته دوازدهم ليگ برتر. 
اگر شما هم جاي ما بوديد يك چيزي مي نوشتيد كه مثلا ليد مطلب باشد. 
ملوان- پرسپوليس 
ديروز قرار بود بازي ملوان انزلي - پرسپوليس در انزلي برگزار شود. هواشناسي بندر انزلي 
وضعيت هواي شهر را در روز پنچشنبه(ديروز)ابري اعلام كرده بود ولي رئيس اداره تربيت 
بدني بندر انزلي اميدوار بود هر طور كه شده بازي انجام شود. به هر حال خواست او عملي 
نشد. باران بيشتر شد. زمين اين شهر هم آن قدر آب باران را در خود نگه داشت تا بازي لغو
شود. ديروز حوالي ظهر همه فهميدند اگر خيلي شانس داشته باشند مي توانند بازي را با يك 
روز تاخير- روز جمعه - برگزار كنند. حتي امروز هم نشد بازي كنند، آن قدر مهم نيست. آخر
هفته خوبي براي پرسپوليسي ها بود. 
اگر اين بازي امروز انجام شد، نام داورانش را به خاطر بسپاريد: حسين عرب براقي(وسط)
جواد تقي پور و سهراب ساعي(كمك ها). 
سپاهان- فجر
فرهاد كاظمي، هفته پيش پس از باخت سپاهان به استقلال اهواز به سمت امير قلعه نوعي رفت 
و او را به شدت بغل كرد عيبي ندارد، بالاخره قرار نيست كه پس از باخت زار بزنند. 
اما امروز سپاهان در اصفهان ميزبان برادر افشين پيرواني است. غلام پيرواني و فجر سپاسي 
يا آن قدر خوباند كه آدم ياد فوتبال غير ايراني مي افتد، يا آن قدر بي مزه و بي روح كه 
فكر مي كني حتما در پايان فصل سقوط مي كنند. بازي اين دو تيم ديدن دارد، اما احتمالا
براي اصفهاني ها، چون امروز اگر بازي پرسپوليس برگزار شود اين رقابت پخش مي شود. 
داورانش هم اين بندگان خدا هستند: فريدون اصفهانيان(وسط)، حاتم بك پور و غلامرضا
سليماني(كمك ها). 
صنعت نفت - پاس 
صنعت نفت، شايد شانس نداشته كه پس از رفتن پورحيدري و گرفتن اولين امتياز خارج از خانه 
- هفته قبل - به تيم سرمربي تيم ملي رسيده. همايون شاهرخي و تيم پاس چند هفته اي است كه 
به طور شديدي، شدت گرفته اند در صعود. حال و هواي پاس كاملا آفتابي است. پاس ديگر چه 
مي خواهد، سرمربي تيم اش، سر مربي تيم ملي است، 5 بازيكن در تيم ملي دارد، چند هفته اي 
است كه فقط 3 امتياز درو مي كند و مديرعامل خوشبختي دارد. صنعت نفت هم نقطه مقابل پاس 
است. فقط انگيزه دارد. البته يكي دو بازيكن آذربايجاني هم آورده كه مي گويند توطئه 
نمي گذارد كه در مقابل پاس بازي كنند اين بازي خطرناك را اين ها قضاوت مي كنند: ايرج 
نظري(وسط)، مسعود عنايت و اسماعيل صفري(كمك ها)
فولاد اهواز- ذوب آهن 
فولاد اهواز و ذوب آهن اصفهان جنگ جالبي خواهند داشت فولاد هفته قبل دو امتياز از
سايپا گرفته و حالا در زمين خودش به يمن خارجي بودن سر مربي حريف مي خواهد 3 امتياز
بگيرد. وينكو بگوويچ نفرات و تيم خوبي دارد ولي گويا درصد حاشيه پس از تغيير مديريت 
بالا رفته. ذوب آهن هم هفته قبل سه امتياز بي نمك از ملوان گرفت. دقيقه 90 ضعيف كشي كرد
تا اين هفته دارابينيان آرام تر روي نيمكت بنشيند. 
داوران اين بازي را هم به خاطر داشته باشيد: جلال مرادي(وسط)، ايرج شهري زادگان و
ابراهيم پورفرجي(كمك ها). 
پيكان- ابومسلم 
از كار تيم پيكان نمي توانيد سر در بياوريد. وقتي آماده پيروزي اش هستيد مي بازد. وقتي 
هم كه انتظار نداريد مي برد. ذوالفقار نسب و پيكان اين هفته را هم پيش بيني نكنيد. 
آن ها استاد حركات غيرقابل پيش بيني هستند. 
ابومسلم هم وقتي در مشهد بازي مي كند آدم اطمينان ندارد كه مي برد، واي به روزي كه 
قرار باشد در تهران به مصاف دكتر و دستيارانش برود. شما هم جاي ياوري بوديد همين طور
بي حوصله مي شديد و بازي ها را به امان خدا رها مي كرديد. بالاخره هفت تير عزل درست روي 
شقيقه جناب سرهنگ است. 
مورد آخر هم كه بايد يادتان باشد، اين است كه حضور بيشتر خانم ها در ورزشگاه ايران 
خودرو را بايد انتظار داشته باشيد. چه كسي داور خوشبخت اين بازي است؟ علي خسروي(وسط)،
امير داوودزاده و نيكفر نيك نهاد(كمك ها). 
برق شيراز- سايپا
بازي آخر امروز هم به كلي آدم نارنجي مي رسد110 نارنجي شيرازي ميهمان 11 نارنجي 
تهراني هستند. البته سايپا سفيدپوش خواهد شد اما فرقي نمي كند، ابراهيم قاسمپور اصلا
از تيم اش راضي نيست. برق شيراز روي خطهاي ذهن او حركت نمي كند. شايد اين هفته خدا خدا
است و او به تمام آرزوهايش رسيد. 
طرف ديگر بازي هم جيوواني مي است ايتاليايي سايپا هنوز در فراق صالحي مي سوزد و
مي سازد. 
فرقي نمي كند، او بايد تيم اش را در حافظيه به مصاف برق شيراز بفرستد. اما فكر مي كنم 
هيچ نكته اين بازي به اندازه رنگ پيراهن دو تيم اهميت نداشته باشد داوران خوشبخت بازي 
نارنجي ها: سيامك بخشي(وسط)، جليل خرم آبادي و خواجه كولكي(كمك ها). 
جدل رده بندي ليگ برتر
امتياز
خورده 
زده 
باخت 
مساوي 
برد
بازي 
نام تيم 
28
7
22
1
1
9
11
1 سپاهان 
21
6
11
2
3
6
11
2- پرسپوليس 
20
8
13
3
2
6
11
3- پاس 
18
7
11
3
3
5
11
4- فجر سپاسي 
18
11
12
3
3
5
11
5- سايپا
16
11
12
3
5
4
11
6- استقلال 
16
10
11
3
4
4
11
7- فولاد اهواز
13
13
11
6
1
4
11
8- برق شيراز
12
6
7
3
6
2
11
9- پيكان 
12
7
5
5
3
3
11
10- ذوبآهن 
10
13
10
5
4
2
11
11- ابومسلم 
10
12
7
5
4
2
11
12- صنعت نفت 
9
16
8
6
3
2
11
13- استقلال اهواز
7
18
4
8
1
2
11
14- ملوان