تيم هندبال جوانان ايران در راه جمهوري آذربايجان
گروه ورزشي: تيم هندبال جوانان ايران روز 26 مهرماه جاري براي شركت در يك اردوي تداركاتي عازم جمهوري آذربايجان مي شود.
عليرضا رحيمي رئيس فدراسيون هندبال با اعلام اين خبر گفت: تيم جوانان در مدت اقامت يك هفته اي خود در باكو چهار بازي تداركاتي با تيم هاي باشگاهي اين كشور برگزار مي كند. وي عدم برپايي اردوي تداركاتي تيم هاي هندبال ايران در اروپا را ناشي از هزينه هاي سنگين دانست و افزود: براي اردوي آماده سازي تيم اميد با فدراسيون هاي هندبال آلمان و مجارستان وارد مذاكره شديم كه تاكنون جوابي دريافت نكرديم.
تيم جوانان هندبال ايران خود را آماده حضور در مسابقات جوانان آسيا در هند مي كند و تيم اميد هم براي حضور در بازيهاي آسيايي 2006 دوحه قطر آماده مي شود.