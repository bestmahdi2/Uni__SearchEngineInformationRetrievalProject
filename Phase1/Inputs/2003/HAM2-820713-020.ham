ساخت خانه هاي ضدزلزله در قشم
فاز اول  كارخانه  ساخت  خانه هاي  پيش  ساخته  ضدزلزله  در منطقه  آزاد قشم  هفته پيش افتتاح  و بهره برداري  از آن آغاز شد.
دراين  مراسم  مديرعامل  سازمان  منطقه  آزاد قشم ، اين  كارخانه  را در نوع  خوددركشوركم  نظير دانست  و آمادگي  اين  سازمان  رابراي  همكاري  با سرمايه گذاران در بخش  صنعت  ساختمان  اعلام  كرد.
مهندس  سيد فخرالدين  انوار به  روز نبودن  صنعت  ساختمان  را در كشور مورداشاره  قرار داد.
رئيس  هيأت  مديره  شركت  توليدي  و ساختماني دنور قشم  هم  دراين  مراسم  گفت :خانه هاي  ساخته  شده  بااستفاده از قطعات  توليدي  اين  شركت  در برابر زلزله هايي به  بزرگي  2/ 9 ريشتر مقاومت  دارد و همچنين  در برابر حوادثي  نظير سيل ، آتش سوزي  و موريانه  مقاوم  است .
مهندس  حسين  جماليان  بااشاره  به اينكه  براي  ساخت ، تجهيز ونصب  ماشين  آلات موردنيازفازاول  كارخانه  50 ميليارد ريال  سرمايه گذاري  شده  افزود: هم اكنون 150 نفر از جوانان  بومي  در اين  كارخانه  مشغول  به  كار شده اند.
وي  گفت : در ساخت  خانه هاي  پيش  ساخته  از مدرن ترين  و پيشرفته ترين  دانش خانه سازي  استفاده  شده  و اين  كارخانه  در سال  توان  توليد 400 هزار متر مربع بنا را دارد.
جماليان  افزود: توان  بالا در حفظ گرما و سرما، جلوگيري ازهدر رفتن  انرژي ، سرعت  درساخت  وساز مسكن ، كيفيت  مطلوب ، ارزان  بودن  و ارز آوري  ازديگر مزيت هاي  خانه هاي  پيش  ساخته  است .
رئيس  هيأت  مديره  شركت  توليدي  وساختماني  دنور قشم  همچنين  از آغاز ساخت فاز دوم  كارخانه  در آينده  خبرداد و افزود: يكي  از كشورهاي  همسايه  تمايل خود را براي  خريد تعدادي  از خانه هاي  پيش  ساخته  اعلام  كرده است  كه  هم اكنون مشغول  مذاكره  با مسئولان  اين  كشور هستيم .
وي  وسعت  كارخانه  را 21هزارمترمربع  اعلام  كرد و گفت :براي  ساخت  و راه اندازي كامل  اين  كارخانه  و شهرك  نگارستان  كه  اجراي  آن در آينده  آغاز خواهد شد، 120 ميليارد ريال  وهمچنين  10 ميليون  دلار سرمايه گذاري  مي شود كه  90 درصد آن را ايرانيان  مقيم  خارج  تامين  كرده اند.