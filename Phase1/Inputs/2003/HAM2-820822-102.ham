سايه روشن اقتصاد
ناامني درعراق به سودشركتهاي آمريكايي
سرمايه گذاران  جسور و بي باك  در عراق  فعالند و مقامات دولتي  معتقدند شركتهاي  بزرگ  اگر منتظر پايان  جنگ  در اين  كشور باشند فرصتهاي  بسيار مطلوبي  را از دست  مي دهند.
به  گزارش  خبرگزاري  فرانسه  از بغداد يك  مقام  آمريكايي  در نشستي  باحضور بازرگانان  در بغداد گفت  شركتهايي  كه  در عراق  فعال  هستند احتمالاپي  برده اند كه  خشونت  و درگيري  در اين  كشور به  نفع  آنهاست .
يكي  از شركت  كنندگان  در نشست  بازرگانان  گفت  من  به  عنوان  يك  سرمايه گذارهر بار كه  مي بينم  شبكه  تلويزيوني  سي ان ان  از انفجار بمب  در عراق  خبرمي دهد حس  مي كنم  كه  اين  به  نفع  من  است  زيرا رقيبي  در عراق  نخواهم  داشت .
فخري  راشان  معاون  وزير بازرگاني  حكومت  انتقالي  عراق  هم  خوشحال  بوداما در سخنانش  بيشتر احتياط مي كرد.
وي  گفت  همه  ما مي دانيم  كه  بزرگترين  نگراني  و دغدغه  سرمايه گذاران امنيت  است  اما كساني  كه  امروز خود را در معرض  خطر قرار مي دهند نسبت به  رقباي  خود به  ميزان  بسيار زيادي  جلوترند.
محمد الروبي  مشاور شركتهاي  مستقر در عراق  از جمله  شركت  اوراسكام گفت  كه  اكنون  زمان  مناسبي  براي  سرمايه گذاري  در عراق  است  هر چند كه گاهي  به  گونه اي  است  كه  بايد جليقه  ضد گلوله  پوشيد و نيز به تيراندازي ها و انفجارهاي  شبانه  عادت  كرد.
شركت  اوراسكام  بازار تلفنهاي  همراه  عراق  را به  خود اختصاص  داده  است .
الروبي  كه  يك  وكيل  مدافع  مصري  مقيم  عراق  است  گفت  كساني  كه  منتظرند تااوضاع  در عراق  تثبيت  شود احتمالا از قافله  سرمايه گذاران  عقب  خواهندماند.
جسورترين  و بي باكترين  سرمايه گذاران  در اين  كشور كه  ويران  شده  امابا داشتن  دومين  ذخاير نفتي  جهان  پس  از عربستان  كشوري  ثروتمند به  شمارمي رود،دفاتر نمايندگي  تاسيس  كرده اند.شركتهاي  بزرگ  آمريكايي  فرصت  را غنيمت  شمردند چرا كه  شك  نيست  كه قراردادهاي  امضا شده  توسط آمريكا بسيار پردرآمد است .درآمد شركت  كي بي ار كه  شاخه اي  از شركت  عمراني  هاليبرتون  به  شمار مي رودو امتياز فعاليتهاي  بازسازي  صنعت  نفت  عراق  را به  خود اختصاص  داده  است  80 درصد افزايش  يافت .
حصام  تيسير از شركت  بزرگ  مثلث  مصر گفت  ما در محيط بسيار خطرناكي  به سر مي بريم  اما كار در اين  محيط سود بسياري  براي  ما دارد.اين  شركت  مادر دو شركت  فرعي  در عراق  تاسيس  كرده  است  و در جست  و جوي فرصتهاي  جديد سرمايه گذاري  است .بزرگترين  قراردادهاي  تجاري  را در عراق  آژانس  آمريكايي  توسعه  بين المللي و نظام  مهندسي  آمريكا با شركتهاي  آمريكايي  امضا كرده  است .اما بازرگانان  خاور ميانه  اروپا و حتي  آمريكا بدون  كمك  مقامات  آمريكا و انگليس  حاكم  بر عراق  و به  طور مستقل  عمل  مي كنند.معاون وزير بازرگاني دولت انتقالي عراق  گفت  قوانين  ما در خصوص  سرمايه گذاري  پيشرفته  و نوين ترين  قوانين در خاور ميانه  است . با وجود اين  به  علت  بي نظمي هاي  موجود در عراق مقامات  ابزار لازم  را براي  اجراي  قوانين  ندارند.
يكي از نمايندگان شركت هاي خارجي نيز مي گويد: نبود قوانين  شفاف  يكي  از بزرگترين  موانع  به  شمار مي رود.وي  به  عنوان  مثال  به  گشايش  حسابهاي  بانكي  و ثبت  شركتها اشاره  كرد.
امروز شما مي توانيد با ورود به  عراق  فعاليت  خودتان  را آغاز كنيد زيرا قوانين  گمركي  / مهاجرت  / مالياتها و قوانين  كار دراين  كشور اجرا نمي شود.
فساد اقتصادي در نيجريه
اباسانچو، رئيس جمهور نيجريه از شركت هاي نفتي اين كشور خواست تا حسابهاي مالي خود را به صورت شفاف در اختيار بازرسان مالياتي قرار بدهند. اين اقدام در راستاي برنامه جديد مبارزه با فساد مالي در نيجريه صورت گرفته است.
اباسانچو خطاب به رؤساي شركتهاي نفتي گفت: شما بايد اسناد كليه پرداخت ها و دريافت هاي خود را منتشر كنيد و همگان بايد در اين طرح بزرگ مشاركت كنند.
نيجريه كه يكي از كشورهاي عمده صادركننده نفت به شمار مي آيد. پس از بنگلادش صاحب بدترين وضعيت فساد مالي در ميان كشورهاي جهان است و در فهرست فساد در جهان مقام دوم را پس از بنگلادش كسب كرده است.دو شركت نفتي شل و بريتيش پتروليوم كه هم اكنون با ظرفيت بالايي در نيجريه مشغول به كار هستند از درخواست رئيس جمهور استقبال كرده اند. اما در عمل بسياري از شركت هاي نفتي حاضر به انتشار حسابهاي مالي خود نيستند.
اصرار اباسانچو در مبارزه با فساد مالي مي تواند به الگويي مناسب براي ساير كشورهاي آفريقايي تبديل شود.
رئيس جمهور نيجريه چندي پيش در يك گفت وگو مطبوعاتي گفت: مبارزه با فساد مالي بايد مداوم و خستگي ناپذير باشد چون افرادي كه مرتكب فساد مالي مي شوند از پشتوانه محكمي برخوردار هستند. با آنكه نيجريه بزرگترين توليدكننده نفت در قاره آفريقا است، اما اغلب بنزين مورد نياز خود را از خارج وارد مي كند و متوسط درآمد روزانه مردم اين كشور كمتر از يك دلار است.
رئيس جمهور نيجريه همچنين خواستار همكاري كشورهاي مختلف جهان جهت بازگرداندن سرمايه هاي به غارت رفته نيجريه توسط حكمرانان سابق اين كشور شده است. گفته مي شود كه آباچا رهبر نظامي اين كشوركه سرنگون شد،با 3 ميليارد دلار پول نقد از نيجريه گريخت.اباسانچو مي گويد: اگر خواهان مبارزه با فساد مالي در سطح جهان هستيم، تمام كشورهاي جهان بايد در اين مبارزه حضور فعال داشته باشند.