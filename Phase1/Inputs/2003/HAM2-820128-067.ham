سهم شهروندان منطقه 15 از فضاي سبز
گروه شهري:  رئيس  اداره  فضاي  سبز شهرداري  منطقه  15 تهران ، سهم  هر شهروند اين  منطقه از فضاي  سبز را 18 مترمربع  اعلام  كرد.
«احمد عاصفي » ديروز در گفتگو با ايرنا گفت : مساحت  فضاي  سبز اين  منطقه  در سال  گذشته  يك  هزار و 550 هكتاربود كه  400 هزار مترمربع  در سال  جاري  به  مساحت  آن  اضافه  شده  است .
وي  افزود: احداث  20 پارك  محلي  به  مساحت  ده  هزار مترمربع ، كاشت  جنگل  به مساحت  يك  صد و 13 هزار مترمربع  و كاشت  80 هزار مترمربع  قطعات  فضاي  سبز از جمله  طرح هاي  انجام  شده  فضاي  سبز در سال  گذشته  است .
وي  گفت : هزينه انجام  شده  طرح هاي  مذكور 5/16 ميليارد ريال  بوده  و در سال  جاري  براي  آبرساني  به  فضاي  سبز ايجاد شده ، در حدود 3 ميليارد ريال  هزينه  خواهد شد. عاصفي ، به  طرح  توسعه  فضاي  سبز در ميادين  اين  منطقه  اشاره  كرد و گفت : در 24 ميدان  اين  منطقه  84 هزار مترمربع   فضاي  سبز ايجاد شده  كه  سهم  بسزايي  در پايين  آوردن  آلودگي هاي  هوا در اين  منطقه  خواهد داشت .