• ملاعمر و فتواي جهاد عليه آمريكا
محمد مختار مجاهد، كسي كه خود را سخنگوي امارات اسلامي افغانستان و ملامحمد عمر رهبر طالبان معرفي كرده با صدور بيانيه اي از افغان ها خواست عليه نيروهاي ائتلاف تحت رهبري آمريكا در افغانستان دست به جهاد بزنند. در اين بيانيه همچنين آمده ملامحمد عمر رهبر طالبان تهاجم احتمالي به عراق را ادامه جنگ صليبي كفار عليه مسلمانان و هجمه به اسلام مي داند. ظاهرا اين بيانيه با فكس و از نقطه اي نامعلوم در پاكستان ارسال شده است. در اين بيانيه حامد كرزاي رئيس جمهور افغانستان دست نشانده آمريكايي ها خوانده شده و به متحدان و دوستان آمريكا در افغانستان هشدار داده شده از ادامه همكاري با نيروهاي ائتلاف اجتناب ورزند و در غير اين صورت با تبعات چنين عملكردي روبه رو خواهند شد. در اين بيانيه همچنين به رسانه ها و نهادهاي سياسي افغانستان نيز هشدارهاي مشابهي داده شده است.