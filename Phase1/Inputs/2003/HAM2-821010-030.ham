بازسازي بم
با آنكه شاد باش گفتن به شهروندان بمي در حال كنون بي معنا به نظر مي رسد، اما به هر حال بازسازي اين شهر مي تواند مرهمي بر زخم هاي بازماندگان زلزله باشد. مهندس سيدعباس جزايري مدير كل ستاد حوادث و سوانح وزارت كشور، اعلام كرده كار بازسازي شهر بم ازاوايل هفته آينده با حضور تيم هاي مهندسي درمنطقه زلزله زده بم آغاز مي شود و شناسايي واحدهاي مسكوني و بازسازي آنها از اولويت هاي مسوولان امر خواهد بود. به گفته وي با همكاري بين ارگانها، نهادها، نيروهاي سپاه و مجموعه نيروهاي بسيجي، انتظامي و هلال احمر، پل ارتباطي نسبتا مناسبي ميان استان كرمان و شهر آسيب ديده بم به وجودآمده، به طوري كه كار اعزام مجروحان درساعات اوليه يكشنبه با سرعت مناسبي دنبال شد.