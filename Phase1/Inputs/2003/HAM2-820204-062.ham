توافق پاكستان و افغانستان براي مبارزه مشترك با تروريسم
حامد كرزاي  رئيس  دولت  انتقالي  اسلامي افغانستان  كه  در راس  هيأتي  به اسلام آباد سفر كرده  است  ديشب  با پرويز مشرف  رئيس  جمهوري  پاكستان  ديدار و گفت وگو كرد.
به  گزارش  واحد مركزي  خبر از اسلام آباد به  نقل  از مطبوعات  پاكستان  در اين ديدار كه  پشت  درهاي  بسته  برگزار شده  است  سران  دو كشور براي  پايان تروريسم  در افغانستان  و پاكستان  اتفاق  نظر داشته  و براي  مقابله  جدي  تر با آن تأكيد كردند.
ژنرال  پرويز مشرف  با بيان   اين  مطلب  در جمع  خبرنگاران  افزود: در اين  ديدار گسترش  روابط بين  دو كشور بررسي  شد و با اشاره  به   اينكه  دو كشور با خطرات  يكساني  روبرو هستند، براي  مقابله  با آن  تأكيد شد.
ژنرال  مشرف  گفت : در اين  ديدار ضرورت  اتخاذ رويه اي  واحد براي  مقابله با تروريسم  مورد تأكيد قرار گرفت .
روزنامه  نواي  وقت  نيز به  نقل  از منابع  آگاه  نوشت : در اين  ديدار كه  پشت  درهاي  بسته  صورت  گرفت  طرفين  درباره  پايان  تنش  درمرزهاي  مشترك  و ضرورت  اقدامات  جدي  در اين  باره  به  توافق  رسيدند.
روساي  جمهور پاكستان  و افغانستان  همچنين  از بروز مسائل  اخير در مرزهاي دو كشور ابراز ناخرسندي  كردند و خواستار جلوگيري  از تكرار آن شدند.
در اين  ديدار از پيشنهاد هند براي  گفتگو با پاكستان  استقبال  شد.
طرفين  با اشاره  به  جايگاه  افغانستان  و پاكستان  در آسياي  ميانه  بر ضرورت  گسترش  مبادلات  اقتصادي  و بازرگاني  با ديگر كشورها تأكيد كردند.