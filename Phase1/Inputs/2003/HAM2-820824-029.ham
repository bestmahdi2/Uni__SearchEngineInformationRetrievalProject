رئيس فراكسيون زنان مجلس:
بيكاري و كمبود مسكن مهم ترين مشكل ازدواج جوانان كشور است
ايسنا: حميده عدالت نماينده  مردم دشتستان در مجلس گفت سن ازدواج جوانان هر سال افزايش پيدا كرده، در واقع در گذشته سطح توقع جوانان و خانواده هاي آنها نسبتا كم و جامعه به طور كل قانع بود.
نماينده  دشتستان در ادامه گفت: امروزه دختر و پسر جوان ما زماني تن به ازدواج مي دهند كه از نظر امكانات اوليه تامين باشند، و در اين راستا مشكل مسكن و عدم شغل مناسب از جمله مسائلي است كه ازدواج آنها را به تاخير انداخته است.
وي با بيان اين كه توقعاتي كه طرفين براي تشكيل يك زندگي مشترك انتظار و نياز دارند زياد است، تصريح كرد: در واقع در اين مقطع درآمدي كه يك جوان به دست مي آورد، نه تنها كفاف زندگي روزمره  وي را نمي دهد؛ بلكه به طور يقين اين مقدار درآمد براي تشكيل زندگي مشترك كافي نخواهد بود.