فروش فيلم ها در سينماهاي تهران
فروش روزانه فيلم هاي ايراني و خارجي نمايش اول تهران تا تاريخ 30 خرداد ماه اعلام شد.
به گزارش ايسنا، «صورتي» به كارگرداني فريدون جيراني و بازي رامبد جوان، ميترا حجار، رضا شفيعي جم، فقيه سلطاني بعد از 15 روز نمايش در 20 سينما 63 ميليون تومان فروش كرد.
عطش، به كارگرداني محمدحسين فرحبخش بعد از 3 روز نمايش در 18 سينما، فروشي معادل 10 ميليون تومان داشت.
«زمانه» به كارگرداني محمدرضا صلاحمند و بازي هديه تهراني، محمدرضا گلزار، گلشيفته  فراهاني بعد از 10 روز نمايش در 15 سينما 29 ميليون تومان فروخت.
«غزل» محمدرضا زهتابي، بعد از 36 روز نمايش در 6 سينما فروشي معادل 63 ميليون تومان داشت.
دو فيلم خارجي اين دوره عبارتند از سيزدهمين مبارز بعد از 10 روز نمايش در 8 سينما 3 ميليون و 688 هزار تومان فروش داشت و بولينگ براي كلمباين بعد از 42 روز نمايش در يك سينما فروشي معادل 13 ميليون تومان داشت.
تعداد كل بيننده اين دوره 484 هزار و 626 نفر بوده كه در مقايسه با دوره قبل يك ميليون و 849 هزار و 529 نفر كاهش زيادي داشته و پرفروش ترين فيلم روز و اين دوره «صورتي» است پرفروش ترين سينما نيز به ترتيب ممتاز، درجه يك و دو عبارتند از: قدس، سروش، مراد.