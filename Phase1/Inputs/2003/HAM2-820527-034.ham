توضيح در مورد يك خبر
روابط عمومي وزارت آموزش و پرورش با ارسال نمابري به همشهري درباره يكي از اخبار گروه علمي و فرهنگي، توضيحي به اين شرح را در اختيار روزنامه قرار داده است:
با احترام، در پاسخ مطلب مندرج در شماره 3114 در تاريخ 31/4/82 «در خصوص تدوين  آيين نامه كمكهاي مالي خانواده ها به مدارس» به آگاهي مي رساند: در اجراي بند 2 ماده 8 قانون تشكيل شوراهاي آموزش و پرورش تصويب ضوابط مالي مدارس، شامل كليه دريافتها و هزينه ها و ساير درآمدهاي مردمي با توجه به كيفيت ارايه فعاليتهاي آموزشي و پرورشي و جذب كمك هاي مردمي، از وظايف شوراي آموزش و پرورش شهرستانها و مناطق تصويب شده است.
در اين راستا، نحوه و كيفيت دريافت كمكهاي مردمي از طريق واحدهاي آموزشي از سال 1377 كه آيين نامه هاي اجرايي قانون تشكيل شوراهاي آموزش و پرورش به تصويب هيأت محترم وزيران رسيده است، تاكنون به صورت كامل غير متمركز و بنا به پيشنهادات ادارات آموزش و پرورش و تصويب شوراي آموزش و پرورش شهرستانها و مناطق صورت مي گيرد.
بنابراين، با عنايت به صراحت دستورالعمل هاي مربوط، موارد مطروحه صحت ندارد و درچارچوب تصميم هاي اين وزارت نمي گنجد.