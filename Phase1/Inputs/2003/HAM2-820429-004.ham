هيأت عالي واگذاري اين هفته بررسي مي كند
خصوصي سازي هواپيمايي جمهوري اسلا مي
هيأت عالي واگذاري، موضوع خصوصي سازي هواپيمايي جمهوري اسلامي ايران را اين هفته مورد بررسي قرار مي دهد.
به گزارش خبرنگار ما در جلسه هيأت عالي واگذاري كه سه شنبه اين هفته برگزار مي شود پيشنهاد خصوصي سازي هواپيمايي جمهوري اسلامي ايران و شركت هاي تابعه  آن مورد بررسي قرار خواهد گرفت.
اين پيشنهاد در قالب قانون برنامه سوم توسعه و توسط وزارت راه و ترابري به هيأت عالي واگذاري ارائه شده است.
در صورتي كه اين هيأت با پيشنهاد ارائه شده موافقت كند مراتب براي كسب موافقت نهايي به هيأت وزيران ارسال خواهد شد.
در اين جلسه هيأت عالي واگذاري بررسي روند 4 ماهه خصوصي سازي از ابتداي امسال تا پايان تيرماه نيز در دستور كار قرار دارد و احمد ميرمطهري بايد روند واگذاري سهام شركت هاي دولتي را در طول چند ماه گذشته به اطلاع اعضاي هيأت عالي واگذاري برساند.
كسب تكليف براي نحوه واگذاري سهام چهار شركت وابسته به شركت مادر تخصصي «ساتكاب» و بررسي پيشنهاد وزارت صنايع براي تغيير نحوه واگذاري 52 شركت وابسته به اين وزارتخانه نيز از جمله دستورات اين جلسه هيأت عالي واگذاري اعلام شده است.
بر اين اساس وزارت صنايع از هيأت عالي واگذاري و سازمان خصوصي سازي خواسته است تا نحوه واگذاري سهام 52 شركت وابسته به اين وزارتخانه را تغيير و عملكرد سال مالي گذشته اين شركت ها را ملاك قيمت گذاري آنها قرار دهند.
جلسه اين هفته هيأت عالي واگذاري با حضور وزير امور اقتصادي و دارايي، وزير دادگستري، رئيس كل بانك مركزي، رئيس سازمان مديريت و برنامه ريزي و نمايندگان وزارتخانه هاي نيرو و صنايع و معادن تشكيل خواهد شد.