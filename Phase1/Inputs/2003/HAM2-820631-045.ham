جايزه ملي بهره وري و تعالي سازماني به واحدهاي برتر صنعتي اعطا مي شود
تهران خبرگزاري جمهوري اسلامي: قائم مقام  معاونت  برنامه ريزي ، توسعه  و فناوري  وزارت  صنايع  و معادن  اعلام كرد: براي  نخستين  بار در ايران ، جايزه  ملي  بهره وري  و تعالي  سازماني  به  واحدهاي  برتر صنعت  كشور اعطاء مي شود.
«رضا اشرف سمناني» روز يكشنبه  در جمع  خبرنگاران ، با بيان  اينكه  جايزه  ياد شده  ابتدا در بخش  صنعت  اعطا مي شود، اظهار اميدواري  كرد، از سال  آينده  بتدريج  در ساير بخش هاي  اقتصادي  نيز اين  شيوه  دنبال  شود. وي  گفت : جايزه ملي  بهره وري  و تعالي  سازماني  كه  در پنج  سطح  و هزار امتياز كسب  شده  محاسبه  مي شود، روز پنجم  اسفند ماه  امسال  كه  روز مهندسي  نامگذاري شده  و به  برگزيدگان  واگذار مي شود. وي  با بيان  اينكه  جايزه  مذكور شامل  واحدهاي  كوچك ، متوسط و بزرگ  مي شود، ادامه  داد: تاكنون  100 واحد صنعتي  درخواست  خود را به  دبيرخانه  ذيربط اعلام  كرده اند و بقيه  واحدها نيز تا روز 22 مهر ماه  امسال  فرصت  دارند درخواست هاي  خود را به  اين  دبيرخانه  ارسال  كنند. رئيس  كميته  راهبري  جايزه  ملي  بهره وري  و تعالي  سازماني  با تشريح  بخشي  از معيارهاي  انتخاب  واحدها براي  جايزه  ياد شده ، گفت : مديريت  و راهبري  واحدها، برنامه ريزي  درازمدت ، راهبردي  و خط مشي ها، توجه  به  مشتريان ، آموزش كاركنان  و توجه  به  مسائل  جامعه  مانند مسائل   زيست  محيطي  از جمله  معيارها براي  اعطاي  جايزه  مذكور است .