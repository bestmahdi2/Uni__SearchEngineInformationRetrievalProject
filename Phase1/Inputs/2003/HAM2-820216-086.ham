دانشگاه علم و صنعت
در دوره هاي تحصيلات تكميلي دانشجوي شبانه مي پذيرد
گروه علمي فرهنگي: معاون  آموزشي  دانشگاه  علم  و صنعت  گفت : درسال  تحصيلي  جديد،اين  دانشگاه در دوره هاي  تحصيلات  تكميلي ، براي  نوبت  دوم (شبانه )دانشجو مي پذيرد.
«ابوالفضل  واحدي »به ايرنا گفت: پذيرش  نوبت  دوم  در اين  دانشگاه ، با توجه  به  تصويب  وزارت علوم ، تحقيقات  و فناوري  مبني  بر ايجاد دوره هاي  نوبت  دوم  در دانشگاههاصورت  مي گيرد. وي  خاطرنشان  كرد:براساس  مصوبه  شوراي  عالي  دانشگاه ، پذيرش  در نوبت دوم  براي  دوره هاي  تحصيلات  تكميلي  اين  دانشگاه ، از طريق  آزمون  سراسري  صورت مي گيرد و آزمون  اختصاصي  و جداگانه اي  برگزار نمي شود. واحدي  تصريح  كرد: در دفترچه هاي  ثبت  نام  داوطلبان  براي  شركت  در آزمون ،در اكثر رشته هاي  تحصيلي  اين  دانشگاه  معادل  26 درصد از ظرفيت  دوره هاي  نوبت اول ، سهميه  ثبت  نام  براي  نوبت  دوم (شبانه )در نظر گرفته  شده  است . به  گفته  معاون  آموزشي  دانشگاه  علم  و صنعت ، ايجاد دوره هاي  نوبت  دوم  درراستاي  تنوع بخشي  به  نظام  آموزشي  كشور و پاسخگويي  به  نياز جامعه ، بامشاركت  مالي  داوطلبان  صورت  گرفته  و از دانشجويان  براي  تحصيل  در نوبت  دوم ،شهريه  دريافت  مي شود.