كتاب
جادوي ادبيات
سومين جلسه ريخت شناسي آثار پيشكسوتان داستان با موضوع نقد و بررسي آثار «محمود دولت آبادي» از سوي خانه داستان ايران با حضور «محمد بهارلو» و «حسن مير عابديني» در فرهنگسراي بانو برگزار شد.
به گزارش كميته اطلاع رساني نهضت فرهنگي تابستان،« محمود دولت آبادي» نويسنده معاصر؛ اشتياق براي نوشتن را اتفاقي دانست كه در دوران كودكي او افتاده است و گفت: كودكي ام تقليد بود، در آن سال ها به مدت 5 تا 6 ماه عازم عتبات عاليات شديم. در مسير حركت با اهالي مختلف ولايات ايران صحبت مي كردم و چون قصد نوشتن نداشتم به تقليد اصوات و لهجه هاي شيرين مردم هر منطقه مي پرداختم. دولت آبادي با بيان اينكه در كودكي علاقه زيادي به شنيدن قصه هاي بزرگتر ها داشتم، اضافه كرد: پدرم كه اين علاقه را فهميده بود در هر سفر كتابي تهيه مي كرد، يادم هست يكي از اين كتاب ها را از كنار صحن امام رضا(ع)خريده بود.
نويسنده رمان سه هزار صفحه اي « كليدر» ادبيات را جادوي غريب خواند و براي جوانان آرزو كرد گرفتارش نشوند چرا كه براي نويسنده جانفرسا خواهد بود.
وي علاقه مندي به ادبيات را طبيعي و اتفاقي دانست و افزود: من قصد نوشتن نداشتم، حسي بود كه نسبت به لحن و از كودكي خود داشتم و بعد ها احساس كردم كه بايد احساسات من در متن جاري شود.
دولت آبادي با معرفي پدر خويش، كه مردم عادي او را حكيم مي گفتند، اظهار داشت: پدرم تنها چند ماه مكتب رفته بود با اين حال علاوه بر قرآن و حافظ، شعرهاي سعدي و فردوسي را دلنشين مي خواند و در هر جا لازم بود از ابيات آن به عنوان ضرب المثل نيز استفاده مي كرد.
وي تاكيد كرد اگر عشق به زبان نداشته باشيد محال است عمر خود را صرف نوشتن كنيد و هر روز با دشواري بيشتري مواجه شويد.
خالق رمان سه جلدي «روزگار سپري شده مردم سالخورده» خاطر نشان كرد: يكي از شانس ها يا بد شانسي هاي من طي نكردن مدارج عالي دانشگاهي بود، چون همواره در مسيري كه طي كرده ام معلم خود بوده ام.
محمود دولت آبادي در پايان با اشاره به مثل پدرش كه « بلبل هفت تخم مي گذارد اما تنها يكي از آنها آواز خوان مي شود.» افزود: اين بسيار طبيعي است كه همه در هنرهاي مختلف نفر اول نباشند و نبايد اين امر طبيعي موجب ناراحتي نويسندگان جوان شود وي با تاكيد بر اينكه نويسنده بايد گوش بسيار شنوا و چشمي بسيار تيز بين داشته باشد، تصريح كرد: وقتي شروع به نوشتن كرديد احساس مي كنيد بايد ياد بگيريد.
پيش از سخنان محمود دولت آبادي، حسن  مير عابديني به فرم و صورت داستان هاي دولت آبادي اشاره كرد و محمد بهارلو درباره ويژگي هاي زباني و عنصر داستان سرايي به بيان ديدگاه خود پرداخت.
هنوز داستان ارزشمندي نداريم
مسائل موجود موجود در سينما به داستان نويسان اجازه حضور در اين حيطه را نمي دهد اما خوشبختانه تئاتر هنوز به اين مرحله نرسيده است و مي توان با ايجاد همكاري ميان دو قشر نويسندگان و هنرمندان تئاتر به نتايج بهتري رسيد.
رضا رهگذر نويسنده معاصر در گفت وگويي با امور رسانه اي دهمين جشنواره تئاتر دفاع مقدس با بيان اين مطلب افزود: تفاوت تئاتر و سينما با داستان اين است كه اين هنر ها هنرهاي مركب هستند و براي آفرينش آنها بايد يك سلسله عناصر كنار يكديگر قرار بگيرند، كه بخش مهم آثار را قصه اثر تشكيل مي دهد. وي گفت: در اين زمينه مشكل اساسي متن است و گرنه در مورد عناصر ديگر تئاتر مثل بازيگري مشكل جدي نداريم. اگر نويسندگان متون نمايشي با داستان نويسي بيشتر آشنا بودند قطعاً قضيه فرق مي كرد. وي تاكيد كرد: بايد پيوند محكمي ميان داستان نويسي و نمايشنامه نويسي به وجود بيايد، كه متاسفانه متوليان امر يا به اين مسئله توجه نكرده اند، يا نخواستند و يا نتوانسته اند پيوند لازم را ميان اين دو مقوله به وجود بياورند و به همين جهت ضعف هاي ما برطرف نشده است. رضا رهگذر داستان نويس معاصر گفت:  هنوز مدت زمان زيادي از وقوع جنگ نگذشته است و ما نبايد نگران به وجود نيامدن آثار جهاني در اين زمينه باشيم و طي سال ها اگر تنها يك اثر ارزشمند در اندازه هاي شاهكارهاي جهاني هم داشته باشيم كفايت مي كند. وي تصريح كرد: در حال حاضر، ادبيات دفاع مقدس به صورت بخش پر رنگي از ادبيات ما وجود دارد اما طبيعي است در كشوري كه مرتب مسايل جديد حادث مي شود و مسايل قبلي را تحت الشعاع قرار مي دهد، ديگر دفاع مقدس مسئله اول جامعه ما نباشد. وي همچنين افزود: شاهكارهاي ادبي قابل پيش بيني نيستند و تنها مي شود به وجود آمدن آنها را تسريع كرد. به هر حال نسبت به امكانات و توانايي هاي ما، ادبيات داستاني دفاع مقدس سعي خودش را كرده است. رضا رهگذر گفت: حتي در تمام دنيا شاهكارهاي ادبي بعد از ده ها سال به وجود مي آيند كه تعدادشان هم انگشت شمار است. اگر بخواهيم با ديدگاه كمال مطلوب به قضيه نگاه كنيم، طبعاً هنوز شاهكاري در عرصه داستان دفاع مقدس نداريم اما آثار ارزشمند متعددي داريم.