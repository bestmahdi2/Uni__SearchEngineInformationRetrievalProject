در سال جاري
ارزش صدور محصولات پتروشيمي به 2/1 ميليارد دلار مي رسد
شركت ملي پتروشيمي در سال جاري حدود 9/4 ميليون تن محصول به ارزش 2/1 ميليارد دلار به كشورهاي مختلف صادر مي كند.
رئيس كل امور هماهنگي و كنترل توليد شركت ملي پتروشيمي گفت: از ابتداي سال 82 بيش از 5 ميليون تن محصول مختلف توليد شده كه اين رقم در مقايسه با مدت زمان مشابه در سال قبل حدود 8 درصد افزايش نشان مي دهد.
پوردانا در ادامه افزود: در سال 81 سهم صادرات ايران در زمينه محصولات پتروشيمي حدود 9/3 ميليون تن بوده كه ارزش آن حدود يك ميليارد دلار است.
به گزارش روابط عمومي شركت ملي صنايع پتروشيمي، ميزان توليدات صنعت پتروشيمي تا سال 1384 به بيش از 35 ميليون تن خواهد رسيد و حدود 25 ميليون تن از اين محصولات قابل فروش است كه 80 درصد اين مقدار توليد، سهم صادرات بوده و 20 درصد باقي مانده جهت فروش داخلي به كار گرفته مي شود.