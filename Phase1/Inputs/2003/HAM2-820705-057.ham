هند، پاكستان را به حمايت از تروريسم متهم كرد
آتال  بيهاري  واجپايي  نخست  وزير هندوستان  طي  سخناني  در مجمع  عمومي  سازمان  ملل ، پرويز مشرف  رئيس  جمهوري  پاكستان  را به  حمايت  از گروههاي  تروريستي  در كشمير متهم  كرد.
به گزارش ايرنا از سازمان ملل،وي  گفت : رئيس  جمهوري  پاكستان  در نطق سالانه خود در مجمع عمومي سازمان ملل كوشيده است به  طور علني  بگويد كه  پاكستان از  گروههاي  تروريستي  جامو و كشمير حمايت  مي كند.
نخست  وزير هند گفت : او پس  از اينكه  ادعا كرد كه  يك  مبارزه  طبيعي  در كشمير وجود دارد، پيشنهاد كرده است  كه  توقف  عمومي  خشونتها در داخل  كشمير را در ازاي  «الزامات  و خويشتنداريهاي  متقابل» تشويق  مي كند. واجپايي افزود: ما كاملا اين  مساله  را كه  تروريسم  به  ابزاري  براي  باجگيري  تبديل  شود رد مي كنيم .
ما همانطور كه  با القاعده  و طالبان  مذاكره  نكرديم با تروريستها نيز مذاكره  نخواهيم  كرد. اگر ما با تروريستها مذاكره  كنيم  به  مردم  جامو و كشمير كه  وحشيانه ترين  خشونتها و ارعاب  را به  مبارزه  طلبيده  و با شركت  در انتخاباتي  كه  جهان  آن  را به  عنوان  انتخاباتي  آزاد و عادلانه  تجليل  كرده  است ، خيانت  كرده ايم .
واجپايي  گفت : وقتي  كه  تروريسم  مرزي  متوقف  شود و يا وقتي  كه  ما آن  را محو كنيم ، مي توانيم  با پاكستان  درباره  ديگر مسائلي  كه  ميان  ما وجود دارد گفت  وگوهايي  داشته  باشيم .
نخست  وزير هندوستان  از انتقال  محرمانه  سلاحهاي  كشتار جمعي  و فن  آوري  آنها ابراز نگراني  كرد و گفت : ما با چشم انداز ترسناك  اين  سلاحها و فن آوريهايي كه  در دستان  تروريستها مي افتد، روبرو هستيم .