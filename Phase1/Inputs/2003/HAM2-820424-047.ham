بيش  از پنج هزار نفر در ايران  آلوده  به  ويروس  ايدز هستند
گروه اجتماعي: بر اساس  جديدترين  آمار، تعداد كل  افراد آلوده  به  ويروس  ايدز(نقص سيستم  دفاعي  بدن )در كشور از سال  1365 تا اول  تيرماه  امسال ، پنج هزار و 51نفر اعلام  شد.
به  گزارش  روابط عمومي  وزارت  بهداشت ، درمان  و آموزش  پزشكي ،از اين  تعداد چهارهزار و 330 نفر آلوده  به  ويروس  ايدز و 721 نفر مبتلا به ايدز بوده اند.
از مجموع  تعداد كل  مبتلايان  به  ايدز نيز، چهارهزار و 826نفر مرد و 225 نفر زن  هستند.
اين  روابط عمومي  افزود: از اين  شمار، سه هزار و 397 نفر بر اثراعتياد، 402 نفر بر اثر آميزش  جنسي ، 201 نفر بر اثر استفاده  از خون  وفراورده هاي  خوني ، 19 نفر از طريق  مادر به  كودك  و يكهزار و 32 نفر بر اثرموارد نامشخص  به  ويروس  ايدز آلوده  و يا مبتلا به  ايدز شده اند.
تاكنون  674 مورد فوت  در ميان  مبتلايان  به  بيماري  ايدز مشاهده  شده  است .
حدود 2/ 36 درصد از موارد ايدز در گروه  سني  30 تا 39 سال ، 6/ 17 درصددر گروه  سني  20 تا 29 سال  و 6/ 22 درصد در گروه  سني  40 تا 49 سال  هستند و6/ 23 درصد باقيمانده  را ديگر گروههاي  سني  و افراد نامشخص  از نظر سني تشكيل  مي دهند.
بررسي  راههاي  انتقال  در بين  721 نفر از مبتلايان  به  ايدز ايراني ،نشان  مي دهد كه  57درصد بر اثر اعتياد تزريقي ، 2/ 17درصد در اثر استفاده  ازخون  و فراورده هاي  آن  و 1/ 14درصد به  علت  آميزش  جنسي  مبتلا به  ايدز شده اند. بدين  ترتيبب  اين  سه  راه  عمده ترين  راههاي  انتقال  ايدز در كشور هستند.