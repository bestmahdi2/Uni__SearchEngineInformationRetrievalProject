انتقاد انگليس از نقض حقوق بشر در گوانتانامو
پس  از آنكه  توني  بلر نخست  وزير انگليس  در ديدار اخير جرج  دبليو بوش رئيس  جمهوري  آمريكا از لندن  نتوانست  از وي  در باره  شهروندان  انگليسي  زنداني  در بازداشتگاه  گوانتانامو امتيازي  بگيرد جك  استراو وزير خارجه  انگليس  ديروز بار ديگر نگراني  كشورش  را از سرنوشت  اين دسته  از شهروندان  انگليسي  ابراز كرد.
به  گزارش  خبرگزاري  فرانسه  از بغداد استراو كه  سرگرم  ديدار از بغداد است  گفت:  من  نگران  اوضاع  گوانتانامو هستم  و ما مدتهاست  كه  اين  نگراني  را داريم .
يك  قاضي  ارشد انگليسي روز سه شنبه  ضمن  انتقاد شديد از طرز رفتارآمريكايي ها با زندانيان  زندان  گوانتانامو دركوبا، اين  كشور رابه  نقض  كامل  عدالت  در رفتار با اين  زندانيان  متهم  كرد.
به گزارش  شبكه  تلويزيوني  سي ان ان ، اين  قاضي  ارشد انگليسي كه  جان  استين  نام  دارد، اظهارداشت  كه  تمامي 660 زنداني  كه  در زندان گوانتانامو حبس  هستند از هيچ  يك  از حقوق  ويژه  زندانيان  بهره  مند نيستند و حتي از  حداقل  حقوق  و امكانات  محروم اند.
جان  استين  ضمن  انتقاد از وضعيت  زندانيان  گوانتانامو، از مسئولين  كشورش خواستار ميانجي گري  در اين  زمينه  و رسيدگي  به  وضع  زندانيان  شد.
يادآوري  مي شود در حال  حاضر 660 زنداني  در زندان  گوانتانامو حبس  هستندكه  اكثر آنها از اعضاي  طالبان  مي باشند.