به دنبال زمان گمشده
نگاه منتقد
شادمهر راستين 
بالاخره انتظارها به سر آمد و جشنواره فيلم فجر تصميم گرفت به روشي متمايز از يك 
جشنواره محصولات سالانه سينماي ايران عمل كند. ظاهرا طبق نظرات عسگرپور دبير جشنواره، 
گرايش دوره هاي بعدي جشنواره فجر به هنري تر شدن است. حذف برگزيدگان فني و تخصصي و
تاكيد بر جايزه دادن به نوآوران اولين گام در A راه شدن جشنواره فجر است تا در جدول 
سالانه جشنواره هاي جهاني در كنار كن، ونيز و برلين نام اين جشنواره درج شود. 
اگر اين آرزو و" اميد" دبيران رنگارنگ فجر جامه عمل به خود بپوشاند، هدف و وظيفه جشن 
خانه سينما و برگزيدگان آن شفاف تر مي شود به فرض(و نه محال)جشنواره فجر به 
فيلم هاي هنري با مخاطب خاص، و سينماي نوآور و تجربي توجه كند، در آن صورت فيلم هايي كه 
مولفه هنري در آنها كمتر وجود دارند از نظر هيات انتخاب و به دنبال آن هيات داوران 
پوشيده مي ماند. 
برعكس اين منتخبين خانه سينما هستند كه دستاوردهاي فناوري و صنعتي و تخصصي صنوف مختلف 
سينمايي را در بر مي گيرند. با انتخاب چنين روشي نگاه مديران و برگزاركنندگان جشنواره 
فجر بر" رشد"، سينماي ايران است و اعضاي صنوف خانه سينما تاكيد بر" گسترش "سينما دارند. 
اما ابزار دستيابي به چنين اهداف رويايي چيست؟ نخست مدرن شدن سياست و برنامه اجرايي 
جشنواره فيلم و جشن خانه سينما و گرفتن تعهد و ضمانت، امضا و مهر و قسم و سوگند كه 
حداقل براي ده سال نه سياست و هدف جشنواره عوض شود و نه دبيرهاي سالانه آن جرات تغيير
آن را داشته و صد البته يك دبير با حداقل چهار سال تعهد كاري داشته باشد. ديگر آنكه از
جشنواره فجر تفكر و تمركز بر كميت كنار گذاشته شود. منظور آنكه اصلا مهم نيست چند فيلم 
سينمايي مورد قضاوت و داوري قرار مي گيرند بلكه اصل كشف جنبه هاي تاليفي و هنري متجلي 
از خواستگاه بومي ايران است. 
هيات انتخاب وظيفه دشوارتري نسبت به داوران جشنواره فجر هنري دارند چرا كه راهيابي به 
بخش مسابقه جشنواره فجر يعني يك الگوي مورد تاييد كارشناسان و سياستگذاران سينماي ايران 
و در يك روند _ حداقل عرض مي كنم _ حداقل ده ساله رشد فيلم هاي بخش مسابقه جشنواره فجر، 
حساب شده، منطقي و قابل تعميم است و ديگر از جمله معروف "پديده جشنواره "خبري نيست چرا
كه امتياز عمده يك جشنواره پيش بيني شده و با هدف و سياست كه گرايش هنري دارد و عادي 
شدن پديده ها در عرصه سينما است. 
از طرفي روش هاي اجرايي جشنواره صنفي خانه سينما ويژگي هاي ديگري دارد. 
اول از همه پوشش فراگير آن در حضور فيلم ها است. در واقع هرچه تعداد فيلم هاي داراي 
ضوابط بيشتر باشد، جشنواره گسترده تر است و كشف استعدادهاي تخصصي و صنعتي در زمينه 
سينما بيشتر مي شود همين فراگيري در امر تعداد منتخبين و داوران نيز بايد رعايت شود. 
به نوعي هرچه تعداد فيلم ها بيشتر شود اگر به همين منوال تعداد افراد تصميم گيرنده در
انتخاب و برگزيده كردن بخش هاي مختلف فيلم افزايش يابد به شكلي تعادل برقرار مي شود از
اين رو مي توان گفت هدف جشن خانه سينما كميت است و ترس از افزايش تعداد فيلم را با
انتخابهاي متنوع مي توان برطرف كرد. 
ميزان فروش فيلم(مثلا حداقل صد ميليون تومان فروش در اكران اول)، برگزيده شدن فيلم 
در فهرست فيلم هاي منتقدان، تماشاگران، جشنواره هاي موضوعي و منطقه اي و نيز استفاده 
كردن از نظر اساتيد، كارشناسان و منتقدان تخصصي و غيرتخصصي از جمله ابزارهايي هستند تا
مانع ورود هر فيلمي به جمع منتخبين جشن خانه سينما شوند چنين روشي، يعني اول انتخاب، 
بعد برگزيده شدن از طرف صنف و در آخر حائز شرايط ورود بودن عواملي است كه به اعتبار جشن 
خانه سينما مي افزايد از اين رو جوايز فني، تكنيكي و تخصصي عادلانه و جامع تر اهدا
مي شود كه البته از آخرين مرحله يعني هيات داوران هر رشته نيز گذر كرده اند. 
حال تنها مي ماند زمان برگزاري جشن خانه سينما، و آن هم پايان سال نمايشي و سينمايي 
كشور است. اين زمان فعلا گمشده است. 



شايد بهتر باشد اول زمان آن را پيدا كنيم. تاريخي كه مردم، سينماگران، منتقدان، اساتيد
و كارشناسان تمامي فيلم ها را در اكران _ عمومي و نه خصوصي و _ فشرده ديده اند و بعد از
مدتي با آرامش به قضاوت آنها مي پردازند. پس، به دنبال زمان گمشده.