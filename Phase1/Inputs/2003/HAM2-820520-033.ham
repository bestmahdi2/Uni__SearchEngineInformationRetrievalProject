بهره برداري از بزرگترين كتابخانه ديجيتال تخصصي ايران
گروه علمي فرهنگي: بزرگترين  كتابخانه  ديجيتال  تخصصي  ايران  در زمينه هاي  علوم  پزشكي  و فناوري  زيستي  در انستيتو پاستور ايران  به  بهره برداري  كامل  رسيد.
به  گزارش  انستيتو پاستور، دكتر «فرزان  مجيدفر» گفت : كتابخانه  مزبور مجموعه اي  تركيبي  از كتابخانه هاي  مجازي  در شبكه  جهاني  اينترنت  و كتابخانه هاي  ديجيتالي  در شبكه  داخلي  اينترنت  است . مجيدفر كه  طراح  و مدير اجرايي  پروژه  كتابخانه  ديجيتال  است ، افزود: محققان  از طريق  اين  كتابخانه  به  پنج ميليون  مقاله  و مدرك  علمي  به صورت  متن كامل  الكترونيكي  در حجم  تقريبي
 60 ميليون  صفحه دست  خواهند يافت .
وي  گفت : اين  حجم  حيطه  گسترده اي  از علوم  پايه  پزشكي  از جمله  زيست شناسي  مولكولي ، پزشكي  مولكولي ، علوم  دارويي ، ايمن  شناسي ، ميكروب  شناسي ، فيزيولوژي  و انگل شناسي  پزشكي  و نيز علوم  متعدد مرتبط با فناوريهاي  زيستي يا بيوتكنولوژي  را در بر مي گيرد.