بالاخره كاظميان  قرمز پوشيد
درمراسم  ويژه  روز پنجشنبه  با حضور مسئولان  باشگاه  پرسپوليس  پيراهن هاي «جواد كاظميان »و «ساشا ايليچ » بازيكن  و دروازه بان  جديد اين  تيم  اهدا شد. دراين  مراسم  «اكبر غمخوار» مديرعامل  باشگاه  فرهنگي  ورزشي  پرسپوليس  با ابراز خرسندي  از پيوستن  كاظميان  و ايليچ  به  تيم  فوتبال  اين  باشگاه  گفت :كاظميان  يكي  از جوانان  افتخارآفرين  فوتبال  ايران  است  كه  تاكنون  درتيم هاي  ملي  و باشگاهي  توانسته  خلاقيت هاي  خود را به  خوبي  به  نمايش  بگذارد. وي  با بيان  اينكه  سرمربي  تيم  پرسپوليس  تهران  برنامه هاي  خاصي  را براي كاظميان  پيش  بيني  كرده  است ، افزود: حضور كاظميان  در راستاي  سرمايه گذاري  درازمدت  و جوانگرايي  در تيم  فوتبال  پرسپوليس  است  كه  اميدوارم  روند روبه رشد وي  دراين  تيم  همچنان  ادامه  يابد. مديرعامل  باشگاه  فرهنگي - ورزشي  پرسپوليس  درباره  دروازه بان  جديد اين  باشگاه  افزود: ايليچ  دروازه بان  با تجربه اي  است  كه  سابقه  حضور در تيم هاي  مختلف  اروپايي  را دارد كه  اميدوارم  وي  نيز بتواند شايستگي هاي  خود را درفصل  آينده  ليگ  برتر فوتبال  باشگاه هاي  ايران  به  اثبات  برساند. «غمخوار» درخصوص  مراسم  اهداي پيراهن هاي  بازيكنان  جديد تيم  پرسپوليس گفت : چنين  مراسم هايي  درايران  مرسوم  نيست  اما از اين  پس  هر بازيكن  جديدي كه  از خانواده  اين  باشگاه  نباشد و به  تيم  پرسپوليس  ملحق  شود با چنين  مراسمي  از وي  تجليل  خواهد شد. دراين  مراسم  كه  در محل  باشگاه  پرسپوليس  برگزار شد غمخوار اضافه  كرد: البته  قرار بود «نيكخو» بازيكن  جديد پرسپوليس  نيز كه  به  تازگي  از تيم  ابومسلم  خراسان  به  اين  تيم  پيوسته  است  دراين  مراسم  حضور يابد كه  به  دليل عدم  هماهنگي  اين  امر ميسر نشد. مديرعامل  باشگاه  فرهنگي  ورزشي  پرسپوليس  تهران  درمورد وضعيت  حامدكاويانپور اظهار داشت : قرارداد وي  با تيم  فوتبال  اين  باشگاه  قطعي  شده  است  و اين  بازيكن  از امروز در تمرينات  تيم  پرسپوليس  حضور خواهد يافت . وي  ادامه  داد: تا روز شنبه  آينده  دو بازيكن  جديد نيز با تيم  پرسپوليس  قرار داد منعقد خواهند كرد كه  اسامي  اين  بازيكنان  از سوي  روابط عمومي  اين  باشگاه  اعلام  خواهد شد. «غمخوار» در پايان  افزود: تيم  فوتبال  پرسپوليس  تهران  براي  حضـــــور قدرتمند در فصل  آينده  رقابت هاي  فوتبال  باشگاه هاي  برتر ايران ، بامداد روزشنبه  آينده  براي  شركت  در يك  اردوي  هشت روزه  عازم  تركيه  مي شود. در ادامه  اين  مراسم ، «جواد كاظميان » با اشاره  به  حضور خود درتيم  الاهلي  امارات  گفت : علاقه  داشتم  پس  از بازگشت  از امارات  با تيم  پرسپوليس  قرارداد منعقد كنم  تا بتوانم  با پيراهن  اين  تيم  در رقابت هاي  فوتبال  باشگاه هاي برتر ايران  حضور يابم . وي  افزود: بااينكه  تيم  پرسپوليس  درفصل  گذشته  ليگ  برتر باشگاه هاي كشور نتوانست  عنوان  قهرماني  اين  مسابقات  را به دست  آورد اما همچنان  ازمحبوبيت  خاصي  در ميان  هواداران  خود برخوردار است . كاظميان  كه  در فصل  آينده  ليگ  برتر ايران  با شماره  9 در تيم  پرسپوليس  بازي  خواهد كرد، اضافه  كرد: تمامي  تلاش  خود را براي  حضور قدرتمند اين  تيم در فصل  آينده  ليگ  برتر به  كار خواهم  بست  تا اين  تيم  بتواند انسجام  گذشته  خود را مجدداً به دست  آورد. ملي پوش  جوان  فوتبال  كشورمان  درپايان  از حسن  اعتماد «وينكو بگوويچ »سرمربي  جديد تيم  پرسپوليس  قدرداني  كرد و گفت : اميدوارم  نقش  موثري  را درموفقيت هاي  آينده  اين  تيم  داشته  باشم .
«ساشا ايليچ » دروازه بان  جديد مقدونيه اي  تيم  پرسپوليس  درسخنان كوتاهي  گفت : بسيار خوشحالم  كه  به  يكي  از باشگاه هاي  بزرگ  آسيا پيوسته ام . وي  افزود: اميدوارم  با تلاش  تمامي  بازيكنان  تيم  پرسپوليس  بتوانيم  رضايت  مديران  و كادر فني  اين  تيم  را برآورده  كنيم . «ايليچ » 32 ساله  قرارداد خود را به  مدت  يكسال  با تيم  پرسپوليس  تهران  منعقد كرده  است . وي  تاكنون  در تيم هاي  واردا مقدونيه ، پارتيزان  صربستان  و مونته  نگرو، دوو كره جنوبي ، هامبورگ  آلمان  و دينامو روسيه  حضور داشته  است . در پايان  اين  مراسم  پيراهن هاي  كاظميان  و ايليچ  توسط مديرعامل  باشگاه  فرهنگي - ورزشي  پرسپوليس  تهران  به  آنان  اهدا شد. در اين  مراسم  «وينكو بگوويچ » سرمربي  و «ابراهيم  آشتياني » سرپرست تيم  فوتبال  پرسپوليس  تهران  نيز حضور داشتند.