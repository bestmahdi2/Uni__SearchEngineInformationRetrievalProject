معاون دانشجويي وزارت علوم:
برپايي نشست هاي تشكل هاي قانوني دانشجويي بلامانع است
گروه سياسي: معاون دانشجويي وزارت علوم، تحقيقات و فناوري در گفتگويي تأكيد كرد كه اين وزارتخانه از برپايي نشست تشكلهاي دانشجويي كه مجوز فعاليت داشته باشند، استقبال مي كند.
غلامرضا ظريفيان در گفتگو با ايرنا گفت: نشست تشكلهاي دانشجويي براي ايجاد نشاط در فعاليتهاي فرهنگي ، سياسي و اجتماعي مؤثر است و ما در يك نگاه كلي از همه تشكلها حمايت مي كنيم. وي افزود: مانعي براي برگزاري نشست هيچ تشكل دانشجويي چه دفتر تحكيم وحدت اعم از شاخه علامه و شيراز و چه ساير تشكلها وجود ندارد و هيأتهاي نظارت دانشگاهها، با سنجيدن شرايط روز، به اين تشكلها مجوز برگزاري نشست مي دهند.