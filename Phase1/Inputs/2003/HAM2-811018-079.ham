وزير بهداشت: سيستم اورژانس دچار مشكلات 
ساختاري است
گروه شهري: از آنجايي كه مرگ در بخش اورژانس امري اجتنابناپذير است، لذا سيستم 
اورژانس بدون هر گونه شكايتي غيرممكن است. 
دكتر مسعود پزشكيان وزير بهداشت، درمان و آموزش پزشكي در گفتگو با ايسنا با بيان اين 
كه در بخش اورژانس دچار مشكلات ساختاري هستيم، اظهار داشت: بخش ديگري از مشكلات مرتبط
با بيماران تصادفي و اورژانسي بوده كه هر ساله عدد و رقم آن رو به افزايش است و به طبع 
گسترش ICU بخش CCU و حائز اهميت است. 
وي با بيان اين كه هنوز شكايت از بخش اورژانس به طور كامل حذف نشده، تصريح كرد: از
يك سال پيش فعاليت هايي را در جهت ارتقاء و بهبود كيفيت بخش اورژانس انجام داده ايم كه 
براساس تحقيقات انجام شده ميزان شكايات در اين بخش 30 درصد كاهش يافته است. و پيش بيني 
مي شود. با اجراي چند طرح بتوان وضعيت مطلوب در اين زمينه را به دست آورد. به گفته وزير
بهداشت، هم اكنون نيز مشكلات بيماران در بخش پذيرش، بستري، رسيدگي و هزينه هاي اورژانس 
تا حدودي حل شده و اين كاهش 30 درصدي نشان از تلاش بي وقفه افراد در سيستم اورژانس دارد. 
به گفته وي، به منظور رسيدگي به مشكلات بخش اورژانس هر هفته جلسه اي با روساي 
دانشگاهها برگزار و گزارشي از اين بخش و ارزيابي روند پيشرفت كاري ارائه مي شود. 
دكتر پزشكيان در پايان خاطرنشان كرد: وجود كمك هاي اوليه و حداقل امكانات اورژانس براي 
هر سازماني با وظيفه رسالتي خاص ضروري است و وجود بخش اورژانس در اماكني همچون فرودگاه 
و قطار به دليل پايين بودن تقاضا ضروري نيست، اما وجود حداقل امكانات در اين مركز توصيه 
مي شود زيرا اين سازمانها در قبال پول دريافتي از مسافران بايد آنها را در برابر حوادث 
بيمه كنند.