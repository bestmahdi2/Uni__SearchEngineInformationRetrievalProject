طهرانشخص
اولين ماشين و دردسر مظفرالدين شاه
اولين اتومبيل هايي كه وارد تهران شدند همان كالسكه هاي بخار هستند كه حتما عكسشان را ديده ايد.
اين كالسكه  ها كه به گونه اي كارخانه هاي توليد دود بوده اند و به محض راه افتادن كوهي از دود راه مي انداخته اند اولين بار در سال 1283 ه.ش مهمان تهران شدند و مسبب اين ورود هم جناب مظفرالدين شاه قاجار بود.
با اين ابتكار جناب شاه گوش بسياري از تهراني ها با غارغار ماشين هاي ابتدايي عادت كرد و پولداران و اشراف به فكر داشتن يك اتومبيل مخصوص به خود افتادند.
چندي نگذشت كه حجم ماشين هاي بدقواره، با مارك هاي گوناگون سرازير شد تا اين كه در سال 1284 يعني يك سال بعد تعداد ماشين هاي تهران به بيست دستگاه رسيد.
جالب است بدانيم كه جناب مظفرالدين شاه به همراه دو دستگاه ماشين كه از فرانسه آورد رانندگاني را هم از آن كشور استخدام نمود و آنقدر در استفاده از ماشين ها براي خوشگذراني افراط كرد كه رانندگان خارجي از دستش عاصي شدند. غائله جالبي كه درباره اين دو راننده مدتي براي شاه مشكل ساز شد هم جالب است.



مي گويند خزانه كشور در يك دوره آنقدر تهي شد كه جناب شاه مظفر حتي نمي توانست حقوق رانندگان بيگانه خود را پرداخت نمايد. به همين دليل كار به شكايت مي كشد و سفارت فرانسه به شدت به اين موضوع اعتراض مي كند، كاردار سفارت فرانسه در ايران به مشيرالدوله يعني وزير خارجه مظفرالدين شاه مي گويد كه اگر حق و حقوق رانندگان به زودي پرداخت نشود او مجبور است كه موضوع را با سفراي كشورهاي ديگر در ميان بگذارد و به طور علني و آشكار شاه را به جوابگويي بكشاند. نقل است كه اين تهديد آنقدر جناب شاه را ترساند كه خيلي زود با كاردار فرانسه ملاقات كرد و قول داد كه خيلي زود پول رانندگان را خواهد پرداخت.
مهتر كالسكه خانه مباركه 
نگهداري از وسايل نقليه سلطنتي هم براي خود دنيايي داشت. «بيات علي» از جمله شخصيت هايي بود كه شغل او مراقبت از همين وسايل بود، اما به شكل قديمي آن. او كه در عهد قاجار چنين وظيفه اي بر دوش داشت، از جمله افراد معروف دستگاه سلطنتي بود، چرا كه تيمار و مراقبت از اسب هاي كالسكه خانه شاهي به عهده مهتران بود. علاوه بر بستن و باز كردن اسب ها، رسيدگي به نعل ها و نظافت آنها، مهتر بايد در زمان لازم از روغن كاري چرخ ها و فنرها، شست و شوي كالسكه و تميز كردن چراغ ها نيز غافل نشود. ببينيد تصوير «بيات علي» را.