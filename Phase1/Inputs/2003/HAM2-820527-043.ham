وزير كار و امور اجتماعي:
نرخ بيكاري كشور تا 6/11 درصد كاهش يافته است
با جمع بندي نظرات سازمان مديريت و برنامه ريزي و بانك مركزي، آيين نامه  اجرايي ادامه طرح ضربتي اشتغال به زودي به هيأت دولت تقديم مي شود.
به گزارش ايسنا، دكتر سيدصفدر حسيني، وزير كار و امور اجتماعي، با بيان اين مطلب در جمع خبرنگاران افزود: برنامه اشتغال براي سال 1382 در ستاد ويژه اشتغال به رياست معاون اول رئيس جمهور تدوين شده و هدف گذاري 900 هزار فرصت شغلي در بخش هاي كشاورزي، صنعت، ساختمان، خدمات و بازرگاني، اتفاق خواهد افتاد.
وي گفت: در هر بخش طرح ها و برنامه هايي وجود دارد كه توسط دستگاههاي ذيربط در سال جاري اجرا خواهد شد.
وزير كار و امور ا جتماعي، با اشاره به اجراي برنامه هاي اشتغال در سه سال گذشته خاطرنشان كرد: طبق اعلام مركز آمار ايران براساس آخرين طرح نمونه گيري آماري كه در پايان فصل بهار انجام شده است، نرخ بيكاري كشور به 6/11 درصد كاهش يافته است؛ اين در حالي است كه برنامه هاي سال جاري اشتغال نيز با تأكيد ها و تمهيدات انديشيده شده با قوت ادامه خوا هد داشت.
حسيني، با بيان اين كه ادامه طرح ضربتي اشتغال در سازمان مديريت و شوراي عالي اشتغال، مورد بررسي قرار گرفته است، اظهار داشت: پس از جمع بندي نظرات، سازمان مديريت و برنامه ريزي و بانك مركزي آيين نامه اجرايي طرح، به زودي به دولت ارائه خواهد شد و با تأكيد رئيس جمهور در سال جاري، به شكلي اجرا خواهد شد كه تأثيرات آن جدي تر و آثار آن در كاهش نرخ بيكاري كشور مؤثرتر واقع شود.