غرفه انجمن نويسندگان و  عكاسان ورزشي غرفه نمونه شد
گروه ورزشي: غرفه انجمن نويسندگان، خبرنگاران و عكاسان ورزشي ايران در دهمين جشنواره مطبوعات، به عنوان غرفه نمونه و برتر شناخته شد.
در آيين اختتاميه جشنواره مطبوعات هيأت داوران انتخاب خود را براساس گروه بندي بيست گانه و با درنظر گرفتن عواملي چون غرفه آرايي و امور اجرايي انجام دادند.
پاسخگويي مناسب به مخاطبان، نشست و سخنراني ها و چاپ ويژه نامه و همچنين رعايت ضوابط و مقررات غرفه ها و فعاليتهاي برتر از ديگر عوامل اين انتخاب عنوان شده است.انجمن نويسندگان، خبرنگاران و عكاسان ورزشي در مدت برپايي دهمين جشنواره مطبوعات، برگزاري چهارمين كارگاه آموزشي ويژه خبرنگاران و عكاسان ورزشي، نشست و هم انديشي خبرنگاران ورزشي با محسن مهرعليزاده معاون رئيس جمهور و رئيس سازمان تربيت بدني، محمد صحفي معاون مطبوعاتي وزارت ارشاد و تجليل از پيشكسوتان ورزشي(مفخم، حسين فكري و يونس عليشيري)را در دستور كار خود قرار داده بود.