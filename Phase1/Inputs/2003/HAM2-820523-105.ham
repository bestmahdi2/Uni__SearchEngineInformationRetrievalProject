به دنبال رسانه  قابل اعتماد
منبع: نيويورك تايمز
اگر چه در بغداد وضعيت اقتصادي بسيار بحراني است اما در كارادا يعني آن طرف رودخانه فرات و مقابل كاخ صدام حسين تجارت وضعيت بسيار مناسبي دارد.
حال به ارائه يك سري اطلاعات تجاري مي پردازيم. چند كيلومتر آن طرف تر در يكي از خيابان هاي اصلي عراق، 53 مغازه به فروش دستگاه دريافت امواج ماهواره مشغول هستند. حدود صد واحد از مغازه هاي اين منطقه دستگاه هاي تلويزيون را در پياده روها كار گذاشته اند. اين تلويزيون ها توليد كشور كره هستند و در جعبه هاي رنگارنگ به اين كشور منتقل مي شوند و در بازار به فروش مي رسند.
دريك مغازه عبدالله سلامه- مدير 35 ساله- مي گويد: چند روز اخير هشت كارگر را ديده كه 3000 ديش ماهواره را از يك تراكتور تخليه و به مغازه محل فروش آن حمل مي كنند. او مي گويد: در عرض چند هفته تمام اين محموله فروخته خواهد شد. او در ادامه مي گويد:  برخي براي ديدن برنامه هاي مفرح اين وسيله را تهيه مي كنند اما بيشتر مردم عراق براي اطلاع از اخبار جهاني به خريد ماهواره اقدام مي كنند. خريد اين وسيله علي رغم وضعيت  نامساعد برق در اين منطقه ادامه دارد. عراقي ها مي گويند كه بيشتر شبكه هاي عربي زبان را مي بينند و نظريات متفاوتي درباره برنامه هاي ماهواره دارند.
در عراق بيش از 100 روزنامه منتشر مي شود. غروب ها حتي پيدا كردن يك كپي از روزنامه الزمان كه به گفته بسياري از آگاهان يكي از معتبرترين روزنامه هاي عراق مي باشد در بغداد غيرممكن است. الزمان روزنامه اي است كه 75000 تيراژ دارد و دستيار سابق صدام حسين كه در سال 1992 از عراق فرار كرد مسئول نشر آن است. كافي نت هاي بسياري در اطراف اين خيابان ديده مي شوند. بغدادي ها به راحتي در اينترنت چرخ مي زنند و بدون نظارت دولت مي توانند به اقصي نقاط دنيا نامه الكترونيكي بفرستند.
عباس درويش كه مردي 63 ساله است و صاحب مغازه اي است كه در آن روزنامه مي فروشد گفت: عراقي ها بسيار مشتاقند كه بدانند در خارج از عراق چه مي گذرد. رسانه هاي عراقي با ارائه مداركي مستدل اظهار مي كنند كه ايجاد بازار آزاد در عراق موجب پيشرفت آنها مي شود.
اما هنوز هم عراقي ها در شهرهاي مختلف اين كشور سردرگم هستند و نمي دانند كه كداميك از اخباري كه منعكس مي شود قابل اعتماد است. آنها حتي نمي دانند كداميك از منابع خبري، خبر صحيح را به اطلاع عموم مي رسانند. يكي از مسايلي كه عراقي ها هنوز نتوانسته اند آن را بپذيرند اين است كه نيروهاي اشغالگر بر شبكه تلويزيوني عراق مسلط شوند. شبكه اي كه ماهانه 5 ميليون دلار براي اداره كننده آن هزينه خواهد داشت.
بسياري از عراقي ها شكايت دارند كه برنامه هاي شبكه هاي تلويزيوني بسيار خسته كننده و تكراري است. شبكه اي كه توسط نيرو هاي طرف قرارداد پنتاگون اداره مي شود(روزنامه ها و وب سايت)مورد انتقاد برخي از مسئولان داخلي آن قرار گرفته است. آنها عقيده دارند بسياري از برنامه ها به دليل دخالت نيروهاي اشغالگر و كمبود هزينه براي آنها آسيب بسيار زيادي ديده است.
احمد الركابي، كارگردان تلويزيون مي گويد: با شرايط موجود و محدوديت منابع در شبكه رسانه هاي جمعي وي استعفا داده است. او در مصاحبه اي با خبرگزاري لندن گفت: اگر پول خرج نشود نمي توان برنامه تلويزيوني ساخت.
دن نورث يك توليد كننده تلويزيوني كه مدتي در نقش مشاور شبكه تلويزيوني عراق مشغول بوده است و به تازگي به آمريكا برگشته گفت: من از ادامه كار در عراق نااميد و سرخورده شدم. زيرا مجبور بودم برنامه هايي توليد كنم كه اصلاً از نظر من قابل توليد و به تصور كشيدن نبود اگرچه هزينه بسيار كمي برمي داشت. او با توجه به قدرت تمدن ها ادامه داد: هدف اصلي رسانه اين است كه مردم را در جريان اطلاعات و حوادث دنيا قرار دهد نه اينكه تنها مسايلي را نشان دهد كه مورد نظر مقامات دولتي است و براي آنها مطلوبيت دارد.
در پاسخ به سخنان نورث، يكي از رؤساي شبكه تلويزيوني عراق گفت: شبكه مبلغ زيادي را براي فراهم كردن تجهيزات لازم در بخش هايي كه نقصان هايي وجود دارد صرف كرده است. وي در ادامه گفت: به دليل نظريات مختلف كاركنان اين بخش فهميدن اين كه دقيقاً چه تجهيزاتي مورد نياز است كار بسيار مشكلي بود. وي همچنين اعلام كرد كه براي ادامه روند احتياج به برنامه هاي تازه اي داريم كه با توجه به شرايط موجود طراحي شده باشد. رئيس شبكه تلويزيوني عراق مي گويد: آنها در نظر دارند برنامه هاي تلويزيوني جديدي توليد كنند و سعي مي كنند با توجه به سليقه مردم اين كار را انجام دهند.
مسئولان ديگر شبكه تلويزيوني عراق گفتند: ساخت تبليغات نيز در برنامه كار ما قرار دارد. چارلز هيتلي، سخنگوي نيروهاي خارجي در عراق گفت: نمي توان ناديده گرفت كه هميشه براي توصيف عملكرد ائتلاف هاي مختلف، سخنگوهايي وجود دارند. به علاوه شبكه هايي كه اطلاعيه هاي جديد را به اطلاع مردم برسانند هم وجود دارند. او گفت دسترسي مردم به شبكه هاي اينترنت زماني آشكار شد كه بعد از اعلام خبر كشته شدن قصي و عدي دو پسر صدام حسين توسط نيروهاي آمريكايي در شبكه اينترنت بغدادي ها جشن گلوله گرفتند. عراقي ها خوانندگان حريصي هستند، اما براي مدت 35 سال كه صدام حسين بر اين كشور حكومت مي كرد آنها دسترسي كمي به اطلاعات و اخبار دنيا داشتند به همين دليل عراقي ها به اخبار مندرج در روزنامه ها و اطلاعيه هاي مسئولان به ديده شك مي نگرند.
بلال رشيد -36 ساله- مي گويد: من معمولاً روزنامه نمي خرم چون تنها به خواندن تيترهاي مندرج در روزنامه ها علاقه مند هستم. او هم مثل بسياري از مردم بغداد ترجيح مي دهد كه به جاي صرف پول براي خريد روزنامه 30-20 دقيقه به خواندن تنها صفحه اول روزنامه بپردازد. او هميشه در خيابان تنها به مطالعه تيترها و خبرهاي صفحه اول مي پردازد.
رشيد گفت: در شرايط جديد عراق بيشتر خبرنگاران و روزنامه نگاران براي روزنامه هاي مستقل كار مي كنند. اين روزنامه ها قبلاً از دولت مجوز گرفته بودند. وي در ادامه گفت:  برخي از آنها دروغگو هستند چون قبلاً موافق دولت صدام بودند.
مردم به شبكه ماهواره اي عرب خصوصاً الجزيره كه در قطر قرار دارد اعتماد ندارند. عدم اعتماد مردم عراق به شبكه الجزيره از اين رو است كه اين شبكه از صدام حسين طرفداري مي كند و آشكارا علاقه دارد كه شعله جنگ بين عرب ها و آمريكا را روشن كند.
عبدالحسين- صاحب يك مغازه الكتريكي در خارج از كارادا گفت: آنها روي آتش روشن بنزين مي ريزند تا شعله ورتر شود.
سياست «رسانه آزاد براي همه» لحظات تنش آلودي نيز براي دولت نيروهاي ائتلاف ايجاد مي كند. از جمله انتشار مطلبي در يكي از روزنامه هاي بغداد كه در آن گفته شده كه سربازان آمريكايي به دو تن از زنان عراقي تجاوز كرده اند.
روزنامه نگاران عراقي هنوز هم فرمان آمريكايي ها براي عدم درج مطالبي راجع به خشونت نيروهاي مهاجم را نقض و با آن دست و پنجه نرم مي كنند. يك روزنامه تحت عنوان المستقله به دليل چاپ «مرگ بر همه جاسوسان و كساني كه با آمريكا همكاري مي كنند» توقيف شد.
حسن فتاح- يك روزنامه نگار تحصيل كرده كلمبيا و بركلي كه سردبير عراق امروز يعني يك هفته نامه انگليسي زبان است گفت: با خودسانسوري شما چيزي را به خطر انداخته ايد كه خلاف روزنامه نگاري آزاد است.
دليل برخي از اين ترديدها و شك ها به رسانه هاي گروهي محصول انتشار بسياري از روزنامه هاي احزاب مختلف سياسي و گروه هاي مذهبي است آنها براي خروج نيروهاي مهاجم تلاش مي كنند و با بكار بردن كلمات محكم و تهاجمي به آنها حمله مي نمايند. يكي از روزنامه هاي عراق در صفحه اول خود اين مطلب را چاپ كرده است كه جريان عظيمي از بيماري ايدز به وسيله عوامل صهيونيستي حمله ور شده است.
هفته نامه فتاح كه به تدريج وارد دنياي رسانه هاي گروهي عراق شد يك روز پيش از چاپ نخستين شماره، يك گروه مسلح به سلاح هاي كلاشينكوف به دفترش حمله كردند و تمام آنچه چاپ شده بود را دزديدند.
در آن هفته امنيت كاملاً از دست رفته بود چون تمام ژنراتورهاي نيروگاهي از كار افتاده بود و در اكثر نقاط برق نبود و در مدت دو روز هرج و مرج برقرار بود. اما تجارت رشد دارد. در آخرين شماره منتشر شده از اين روزنامه درآمد حاصل از آگهي ها 9000 دلار برآورد شد. اين روزنامه مطالبي در مورد حمله ارتش آمريكا به يك محله بغداد كه ثروتمندترين محله عراق است و ماجراي ربودن تختخواب صدام حسين چاپ شده است.
گزارشگران اين روزنامه به سرعت چند و چون كار را ياد گرفتند خصوصاً در مورد اين كه چگونه مي توانند منابع موثق اطلاعاتي را پيدا كنند و اطلاعات درست را از آنها به دست آورند. زياد فهمي، گزارشگري كه در رشته فيزيك تحصيلكرده است اما اين هفته در صفحه اول روزنامه مطلبي در مورد اينكه چگونه نيروهاي مردمي بغداد دست به دست هم دادند تا از بانك محلي خود در مقابل دزدان و مهاجمان دفاع كنند مي گويد: شما بايد يك كلام درست را به سختي پيدا كنيد. مثل اين است كه يك كلام صحيح را از دهان اسبي كه اصلاً حرف زدن بلد نيست بخواهيد بشنويد. وي در ادامه گفت: پيدا كردن پاسخ هاي صحيح در مورد حوادث كار بسيار سختي است. زيرا اگر شما تنها يك سؤال كوچك بپرسيد يك پاسخ خلاصه دريافت مي كنيد كه نامفهوم است.