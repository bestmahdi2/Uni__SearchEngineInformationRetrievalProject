اقتصاد انرژي
بازتاب معضل بنزين در خبرگزاري فرانسه
كمبود بنزين در ايران، افزايش مصرف و پيامدهاي حذف يارانه سوخت مورد توجه محافل خبري خارجي نيز قرار گرفته است. خبرگزاري فرانسه اخيراً در گزارشي در اين زمينه به افزايش  مصرف  سوخت  در ايران  و بي ميلي  دولت  به  پذيرفتن  خطر كاهش  يارانه هاي  سنگين  سوخت و كمبود جدي  بنزين  در كشور اشاره كرده است.
اين خبرگزاري مي نويسد، در هفته هاي اخير در چندين  شهر ايران  بويژه  در دو شهر كرج  و قزوين  كه  در غرب  تهران  قرار دارند جايگاههاي  توزيع  بنزين  با تمام  شدن  مخازن  سوخت خود روبرو شدند و رانندگان  خودروها مجبور شده اند ساعتها در صفهاي  طويل منتظر رسيدن  تانكرهاي  سوخت  به  اين  جايگاهها بمانند.هرچند ايران  دومين  صادر كننده  بزرگ  اوپك  است  ولي  مصرف  بي رويه بنزين  و قاچاق  سوخت  يارانه اي  اين  كشور به افغانستان  و پاكستان  باعث  شده  با مشكل جدي عرضه بنزين روبرو شود.
دولت  ايران  سالانه  5/3 ميليارد دلار يارانه  سوخت  پرداخت  مي كند كه  موجب مي شود بخش  قابل  توجهي  از بودجه  ملي  اين  كشور در اين  راه  هزينه  شود.
به  نظر مي رسد مشكل  اساسي ، بهاي  پايين  هر ليتر بنزين  در ايران  است . در حال  حاضر بهاي  هر ليتر بنزين  در ايران 650 ريال  است  كه  پائين ترين در منطقه  به  شمار مي رود.
دولت  ايران  براي  هر ليتر بنزيني  كه  مي فروشد بايد 16 % دلار از جيب  خود بدهد.
بهاي  پايين  سوخت  موجب  قاچاق  آن به  كشورهاي  همسايه  شده است  چرا كه  در اين  كشورها قيمت  هر ليتر بنزين 10 تا 13 برابر قيمت  آن در ايران  است .بنزين  ايران  عمدتا از كشورهاي  تركيه ، عراق ، افغانستان  و پاكستان  سر در مي آورد.
حجم  قاچاق  بنزين  از ايران  هنوز به  طور دقيق  معلوم  نيست  اما منابع خبري هفته  گذشته  نوشتند  پس  از درهم  شكستن  يك  شبكه  قاچاق  بنزين  در استان  خراسان  در شمال  شرق  ايران  مصرف  بنزين  در اين  استان  به  نصف  كاهش يافت  و به  يك  ميليون  ليتر در روز رسيد.
يكي  ديگر از علل  مصرف  زياد سوخت  در ايران  ترافيك  سنگين  درون  شهري است . اين  درحالي  است  كه  انتظار مي رود امسال  سه  چهارم  از خودروهاي  جديدتوليد شده  كه  تعداد كل  آن يك  ميليون  دستگاه  است  وارد خيابانها شوند.
به  گفته  كارشناسان  حدود 5/1 ميليون  دستگاه  خودرو از 4/4 ميليون دستگاه  خودرويي  كه  در جاده ها و خيابانهاي  ايران  تردد مي كنند دست كم  بيست سال  از توليد آنها مي گذرد. در همين  حال  ميانگين  مصرف  بنزين  خودروها در ايران  13 ليتر در هر 100 كيلومتر است  در حالي  كه  در غرب  ميانگين مصرف  بنزين  6 تا 7 ليتر در هر 100 كيلومتر است .
به  نظر مي رسد يكي  ديگر از مشكلاتي  كه  ايران  با آن دست  به  گريبان  است نبود يك  سيستم  حمل  و نقل  عمومي مناسب  است .محمد آقايي  معاون  وزير نفت  ايران  گفت  اگر به  سرعت  يك  سيستم  حمل  و نقل كارآمد ايجاد نكنيم  سال  آينده  مجبور خواهيم  شد روزانه  24 تا 25 ميليون ليتر بنزين  وارد كنيم .
يك  كميسيون  دولتي  كه  به  تازگي  براي  رسيدگي  به  اين  مشكل  تشكيل  شده  ارائه  سوخت  يارانه اي  به  يك مقدار معين  مثلا 120 ليتر در ماه يكي از پيشنهادهاي آنان است.