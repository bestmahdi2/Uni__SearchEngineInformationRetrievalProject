آمريكا براي حمله به القاعده و طالبان در خاك پاكستان آماده مي شود
روزنامه  پاكستاني  «اوصاف » ديروز نوشت ، آمريكا خواستار اجازه پاكستان  به  نيروهاي  آن كشور مستقر در افغانستان  براي  عمليات  ضد القاعده  وطالبان  در 20 كيلومتري  داخل  خاك  پاكستان  شده  است .
به گزارش ايرنا از اسلام آباد به  نوشته  اين  روزنامه  اردو زبان  چاپ  اسلام آباد، آمريكا همچنين  خواستارراه اندازي  سه  مركز اطلاعاتي (جاسوسي )در مناطق  قبايلي  مرزي  پاكستان  شده  است .
به  گزارش  منابع  محلي  در شمال  پاكستان ، شش  نفر از اهالي  مناطق  قبايلي وزيرستان  جنوبي  و شمالي  در نزديك  مرز افغانستان  به  اتهام  ارتباط با طالبان  و القاعده  تحت  بازجويي  قرار دارند.
اين  روزنامه  همچنين  به  نقل  از مقامات  آمريكايي  نوشت : واشنگتن  به  عملكردسازمان  اطلاعات  پاكستان  اعتماد ندارد و ادعا دارد كه  عوامل  اين  سازمان  به  جاي  تهيه  اطلاعات  درباره  فعاليت  افراد مشكوك  بطور محرمانه  با طالبان  ارتباط دارند.
بر اساس  گزارش  «اوصاف »، يك  گروه  از نظاميان  آمريكايي  براي  شركت  در عملياتي  عليه  القاعده  و طالبان  به زودي  عازم  وزيرستان  جنوبي  مي شوند.
اين  روزنامه  همچنين  نوشت : هواپيماهاي  جاسوسي  آمريكا روز سه شنبه  با نقض حريم  هوايي  پاكستان  برفراز مناطق  هم  مرز با افغانستان  پرواز كردند.