خسارات هنگفت صنايع مزاحم در سطح شهر
در برخي مناطق تهران با وجود آنكه كميسيون ماده 5 دستور توقف فعاليت صنايع مزاحم را داده است، اين صنايع با شكايت به قوه قضاييه و راءي دادگاه به فعاليت خود ادامه مي دهند.
دكتر حمزه عضو شوراي اسلا مي شهر تهران با اعلا م مطلب فوق افزود: برخي از صنايع مزاحم مانند سنگبري ها در منطقه 2 شهرداري به رغم دستور توقف فعاليت آنها از سوي كميسيون ماده 5، با راءي غيركارشناسي دادگاه به فعاليت خود ادامه مي دهند و اين مسأله موجب ناراحتي و مزاحمت براي شهروندان ساكن اين منطقه شده است.
وي ادامه داد: داشتن آرامش در مناطق مسكوني جزو حقوق اوليه شهروندان است و بر همين اساس خروج صنايع مزاحم و آلوده كننده از اين اماكن در قانون و مقررات شهرسازي و معماري پيش بيني شده است. در حالي كه برخي از صاحبان اين صنايع براي گريز از قانون از طريق قوه قضاييه وارد عمل مي شوند.
وي گفت: از قوه قضاييه مي خواهيم كه در اين زمينه با شوراي شهر و شهرداري تهران همكاري كند و براي احقاق حقوق شهروندان در اين مورد، راءي هاي صادر شده مبني بر ادامه فعاليت صنايع مزاحم در سطح شهر را تجديدنظر كند.دكتر حمزه همچنين اظهار داشت: در بازديدي كه اخيراً از منطقه 2 شهرداري داشتيم متوجه شديم سه فروشگاه بزرگ برجهاي هرمزان بدون داشتن مجوز به 100 فروشگاه كوچك تبديل شده كه با توجه به ممنوعيت آن كميسيون ماده 5 جلوي ادامه فعاليت آن را گرفته است.
وي گفت: ساخت و ساز اين فروشگاهها بدون طراحي بوده و ضمن آسيبهايي كه به بافت برجها وارد مي كند باعث افزايش ترافيك در اين منطقه مي شود اما متأسفانه سود سرشار ناشي از اين نوع ساخت و ساز صاحبان فروشگاههاي مذكور را به اين كار كشانده است. اين مسأله مشكلا ت زيادي را در منطقه به وجود آورده كه اميدواريم با همكاري قوه قضاييه هر چه زودتر اين مسأله نيز حل شود.
عضو شوراي شهر اسلا مي شهر تهران در پايان افزود: در منطقه 2 شهرداري تهران به علت مرغوبيت منطقه ساخت و سازهاي غيرمجاز زيادي وجود دارد كه شهرداري منطقه با جديت از اجراي آنها جلوگيري كرده و مشغول پيگيري آنهاست.