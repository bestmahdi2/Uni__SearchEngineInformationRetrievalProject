70 درخواست براي حضور در جشنواره فيلم فجر
درخواست شركت 70 عنوان فيلم به دفتر جشنواره فيلم فجر رسيد.
به گزارش ايسنا به نقل از روابط عمومي بيست و دومين جشنواره فيلم فجر، با اين كه هنوز به زمان تعيين شده براي ارسال فرم شركت به جشنواره باقي است، اما تعداد 70 عنوان فيلم سينمايي، كوتاه و مستند ايراني درخواست خود را مبني بر شركت در بخش هاي مختلف جشنواره ارسال و به دفتر جشنواره اعلام كرده اند.
هيأت انتخاب فيلم هاي بخش مسابقه  سينماي ايران از تاريخ دوم دي ماه كار بازبيني و انتخاب فيلم ها را آغاز خواهند كرد.بيست و دومين جشنواره بين المللي فيلم فجر از 12 تا 22 بهمن ماه همزمان با بيست و پنجمين سالگرد پيروزي انقلاب اسلامي در تهران و چند استان كشور برگزار مي شود.