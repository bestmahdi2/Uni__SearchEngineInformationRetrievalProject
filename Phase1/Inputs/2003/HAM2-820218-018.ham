چاپ عكس بازيگران سينما بدون مجوز ممنوع شد
خانه سينما در اطلاعيه اي اعلام كرد كه تهيه و چاپ عكس و پوستر هنرمندان سينمايي، بدون اخذ مجوز قانوني ممنوع است.
روابط عمومي خانه سينما گزارش داد، چاپ غيرمجاز تصاوير هنرمندان سينمايي توسط افراد سودجو و برخي چاپخانه ها به شيوه مونتاژ شده و كاملاً جعلي در قالب پوستر و تقويم، اعتراض فردي و جمعي هنرمندان سينمايي را در پي داشته است.
خانه سينما تأكيد كرد: با هماهنگي هاي به عمل آمده با مراجع ذيصلاح، از اين پس با تهيه و چاپ غيرمجاز تصاوير هنرمندان سينمايي برخورد قانوني خواهد شد و متخلفان تحت پيگرد قرار مي گيرند.