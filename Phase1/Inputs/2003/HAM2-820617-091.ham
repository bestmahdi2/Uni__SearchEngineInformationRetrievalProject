سرمايه ها كجا نرفتند
زير ذره بين بر پايه  گزارش  يادشده ، از نظر جغرافيايي ، كشورهاي  صنعتي  و كشورهاي توسعه  يافته  هركدام  22 درصد سقوط در سرمايه گذاري  مستقيم  خارجي  خود داشتندو ميزان  سرمايه گذاري  مستقيم  خارجي  در آنها به  ترتيب  به  460 ميليارد و 162ميليارد دلار رسيد. براساس  اين  گزارش ، ميزان  سرمايه گذاري  مستقيم  خارجي  در 108 كشور از 195كشور مورد مطالعه  شده  كاهش  يافت .
كارشناسان، فعالان و مديران سياسي و اقتصادي سرمايه را به چند چيز تشبيه كرده اند: غزال تيزچنگ يكي از اين تمثيل ها است.
به اين معني كه سرمايه به سرعت خود را به نقاط امن مي رساند و با شتاب از نقاط ناامن مي گريزد.
پس از تهاجم 11 سپتامبر به آمريكا كه دنيا در موجي از وحشت فرو رفت و پيامدهاي دهشتناك آن در سراسر جهان كه به ناامني ابعادي هول انگيز داد، صاحبان سرمايه هاي مازاد بين المللي ترجيح دادند منتظر روزهاي آفتابي و روشن بمانند.
اين وضعيت موجب شد كه حجم سرمايه گذاري مستقيم خارجي براي دومين سال پيامي(2001 و 2002)روندي كاهنده را تجربه كند.
نكته جذاب گزارشي كه مي خوانيد كاهش ورود سرمايه هاي مازاد بين المللي به دو كشور آمريكا و انگلستان است كه نشان دهنده ناامني در اين دو كشور است.
كاهش چشمگيرسرمايه گذاري خارجي ها در آمريكا و انگليس بالاترين ميزان كاهش در دنيا به شمار مي آيند.
غرب آسيا به عنوان يك منطقه ژئوپولتيكي مهم كه ناامني در آن در سالهاي اخير افزايش يافته است نيز شاهد كاهش بيش از 50درصدي در ورود سرمايه هاي خارجي است.
گزارش حاضر كه توسط ايرنا ترجمه شده است، نقاط روشن و نقاط تاريك جهان از نظر سرمايه گذاري خارجي را نشان مي دهد.
كنفرانس  سازمان  ملل  در زمينه  تجارت  و توسعه  انكتاد با انتشار گزارش  سرمايه گذاري  جهان  درسال 2003 ميلادي ، از كاهش  سرمايه گذاري  مستقيم  در جهان خبر داد.
اين  گزارش  كه  بتازگي  در قالب  303 صفحه  منتشر شد، حاكي  از آن  است  كه جريان  سرمايه گذاري  خارجي  در جهان  در سال  2002 براي  دومين  سال  متوالي  و باكاهشي  به  ميزان  يك  پنجم  به  651 ميليارد دلار رسيد كه  اين  رقم  كمترين  ميزان از سال  1998 به  شمار مي رود.
براساس  اين  تحقيق  كه  توسط دهها اقتصاددان  برجسته  جهان  انجام  شده  است ، سرمايه گذاري  مستقيم  جهان  كه  درسال  2001 به ميزان  40 درصد كاهش  يافته  بود بار ديگر در سال  2002 كاهش  يافت  و به  651 ميليارد دلار رسيد.
بر اساس  اين  گزارش ، از ميان  150 كشور درحال  توسعه ، سرمايه گذاري  مستقيم  در سال  2002 در 82 كشور كاهش  يافته است .
از مجموع  53 كشور آفريقايي  در 23 كشور، 57 كشور آسيايي  در 31 كشور واز 40 كشور آمريكاي  لاتين  و منطقه  كارائيب  در 28 كشور سرمايه گذاري  مستقيم خارجي  كمتري  در سال  2002 صورت  گرفته  است .
همچنين  از 26 كشور صنعتي  موردتحقيق  16 كشور سرمايه گذاري  مستقيم  خارجي  كمتري  را تجربه  كرده اند.
عامل  اصلي  اين  كاهش  رشد اقتصادي  در كوتاه  مدت ، سقوط قيمت  سهام ، سودكمتر شركتها، كندشدن  روند بازسازي  شركتها در برخي  از كشورهاي  صنعتي  وكاهش  روند خصوصي سازي  در برخي  كشورها بوده است .
بر پايه  گزارش  يادشده ، از نظر جغرافيايي ، كشورهاي  صنعتي  و كشورهاي توسعه  يافته  هركدام  22 درصد سقوط در سرمايه گذاري  مستقيم  خارجي  خود داشتندو ميزان  سرمايه گذاري  مستقيم  خارجي  در آنها به  ترتيب  به  460 ميليارد و 162ميليارد دلار رسيد.
براساس  اين  گزارش ، ميزان  سرمايه گذاري  مستقيم  خارجي  در 108 كشور از 195كشور مورد مطالعه  شده  كاهش  يافت .
اين  تحقيق  از لوكزامبورگ ، چين ، فرانسه ، آلمان ، آمريكا، هلند، انگليس ، اسپانيا، كانادا، ايرلند، بلژيك ، برزيل ، ايتاليا، استراليا، هنگ  كنگ ،چين ، مكزيك ، سوئد، ژاپن ، جمهوري  چك ، سوئيس ، فنلاند، برمودا، سنگاپور دانمارك ، پرتغال ، لهستان ، اسلواكي ، هندوستان ، مالزي  و جزاير كيمن  به  عنوان  كشورها و نقاطي  ياد كرده  است  كه  به  ترتيب  بيشترين  ميزان  سرمايه گذاري  مستقيم  خارجي  در آنها در سال  2002 انجام  شده  است .
30 كشور و منطقه  كه  كمترين  ميزان  از سرمايه گذاري  خارجي  مستقيم  در آنها انجام  شده  نيز به  ترتيب  شامل  آمريكا، انگليس ، هلند، مكزيك ، هنگ  كنگ ، كانادا، اسپانيا، آفريقاي  جنوبي ، برزيل ، دانمارك ، اتريش ، فرانسه ، برمودا، سنگاپور، شيلي ، تايلند، تايوان ، مغرب ، تركيه ، آرژانتين ، ونزوئلا، فلسطين  اشغالي ، زلاندنو، پرتغال ، لهستان ، مجارستان ، كره  جنوبي ، يونان ، نروژ و آنگولا بوده  است .
براساس  اين  تحقيق ، آمريكا با منهاي  9/ 113 درصد و انگليس  با منهاي  37درصد در مقايسه  با سال  2001 نيمي  از كاهش  سرمايه گذاري  مستقيم  خارجي را به  خود اختصاص  مي دهند.
براساس  اين  تحقيق ، وضعيت  سرمايه گذاري  مستقيم  خارجي  در مناطق  مختلف  جهان  در سال  2002 به  شرح  زيراست :
آفريقا
ميزان  سرمايه گذاري  مستقيم  در قاره  افريقا در سال  2002 با وجود آنكه در 30 كشور افزايش  يافت  در مجموع  به  ميزان  41 درصد كاهش  يافت  و از 19ميليارد دلار در سال  2001 به  11 ميليارد دلار در سال  2002 كاهش  يافت .
چشم  انداز اقتصادي  آفريقا در سال  2003 نويد بخش  است  و سه  عامل  بزرگ  احتمالا در بهبود اقتصادي  آن  نقش  خواهد داشت : اكتشاف  و بهره برداري  از منابع  طبيعي (بويژه  نفت  )، تداوم  و تقويت  اجراي  ابتكارهاي  آزادسازي  درون  منطقه اي  و پيشرفت  در برنامه هاي  خصوصي سازي .
آنگولا، چاد، گينه  استوايي ، موريتاني ، نيجريه ، سائوتومه  و پرنسايپ و سودان  در ميان  كشورهايي  هستند كه  وضعيت  اميدواركننده اي  را براي  جذب سرمايه گذاري  مستقيم  جديد در صنعت  نفت  خود دارند.
مغرب ، نيجريه  وآفريقاي  جنوبي  ممكن  است  برنامه هاي  خصوصي سازي  بيشتري  را درشركتهاي  خصوصي بزرگ  خود به  مرحله  اجرا در آورند.
بوتسوانا، كنيا، لسوتو، موزامبيك ، ناميبيا، آفريقاي  جنوبي  و اوگاندانمونه هاي  خوبي  از كشورهايي  هستند كه  مي توانند از پيشرفتهاي  پيمان  رشد واقتصادي  آفريقا سود ببرند.
براساس  تحقيق  انكتاد، چشم  اندازهاي  سرمايه گذاري  در آفريقا در صورتي كه  بهبود مورد انتظار در فضاي  سرمايه گذاري  تحقق  يابد، تقويت  خواهد شد.
كشورهاي  آفريقايي  در سال  2002 به  طور كلي  سياستهاي  خود در زمينه سرمايه گذاري  مستقيم  خارجي  را بهبود بخشيدند و به طور فزاينده اي  درموافقتنامه هاي  سرمايه گذاري  بين المللي  شركت  كردند.
بيش  از نيمي  از كشورهاي  آفريقايي  به  ميزاني  اندك  سرمايه گذاري  مستقيم خارجي  خود را افزايش  دادند و اين  درحالي  بود كه  سرمايه گذاري  مستقيم خارجي  ديگر كشورها در آنها يا مانند سابق  باقي  ماند و يا كاهش  داشت .
بيشترين  دريافت كنندگان  سرمايه گذاري  مستقيم  خارجي  در افريقا را درسال  2002 آنگولا، الجزاير، نيجريه ، چاد و تونس  تشكيل  مي دادند كه  درمجموع  نيمي  از سرمايه گذاري  مستقيم  خارجي  در قاره  آفريقا را به  خوداختصاص  دادند.
براساس  گزارش  سازمان  ملل ، برخي  از كشورها مانند مغرب  و افريقاي جنوبي  كه  به طور سنتي  بهترين  عملكرد را در افريقا داشته اند در سال  2002جاي  خود را به  تازه  واردهايي  همانند آنگولا و چاد كه  در زمينه  سرمايه گذاري  مستقيم  خارجي  كمتر شناخته  شده اند، دادند.
چاد، ستاره  عملكرد آفريقا در جذب  سرمايه گذاري  خارجي  در سال  2002 به شمار مي رود.
اين  كشور كه  هيچ  سرمايه گذاري  مستقيم  خارجي  را در سال  2001جذب  نكرده  بود، سال  گذشته  ميلادي  بيش  از 900 ميليون  دلار سرمايه  گذاري  خارجي  را به ثبت  رساند.
اغلب  اين  سرمايه  گذاريها مربوط به  ذخاير نفت  اثبات شده  حوزه  دوبا مي باشد.
چاد چهارمين  دريافت كننده  سرمايه گذاري  خارجي  در آفريقا و دومين  كشوردر ميان  كشورهاي  عقب  نگهداشته  شده  اين  قاره  پس  از آنگولا مي باشد.
در مقابل ، آفريقاي  جنوبي  همچنان  بزرگترين  منبع  خروج  سرمايه  و كشوري است  كه  سه  شركت  از 50 شركت  مهم  انكتاد در كشورهاي  درحال  توسعه  در آن  قراردارند.
منطقه  آسيا و اقيانوس  آرام براساس  گزارش  سرمايه گذاري  جهاني  در سال  2003، چشم  اندازهاي  افزايش سرمايه گذاري  مستقيم  خارجي  امسال  در آسيا و اقيانوس  آرام  اندك  است .
اين منطقه  در ميان  مناطق  درحال  توسعه  در سال  2003، بزرگترين  دريافت  كننده  سرمايه گذاري  مستقيم  خارجي  بوده  و چشم  اندازهاي  بلندمدت  تر آن  مساعد باقي مانده  است .
عواملي  كه  در كاهش  سرمايه گذاري  مستقيم  خارجي  در اين  منطقه  نقش  داشت ، بهبود كند اقتصاد جهاني ، ميزان  تقاضاي  ضعيف  جهاني ، اطمينان  متزلزل  شركتهاو تعديلها در صنايعي  جون  نيمه هاديها- الكترونيك  بوده  است  كه  انتظار مي رود در سال  2003 - 2004 بهبود يافته  و به  جذب  بيشتر سرمايه گذاري  مستقيم  خارجي  بيانجامد.
در مجموع ، رقابت  براي  سرمايه گذاري  خارجي  مستقيم  در آسيا و در ديگر مناطق  شدت  خواهد گرفت .
بر اساس  اين  گزارش ، جريان  مستقيم  سرمايه گذاري  خارجي  در سال  2002 براي  دومين  سال  متوالي  در منطقه  يادشده  كاهش  يافت  و از 107 ميليارد دلار در سال  2001 به  95 ميليارد دلار در سال  2002 رسيد. جريان  سرمايه گذاري  مستقيم  براساس  منطقه ، كشور و صنعت  متفاوت  بوده  است .
جريان  سرمايه گذاري  مستقيم  در 31 كشور از 57 كشور منطقه  كاهش  يافت  اماچندين  كشور نيز سرمايه گذاري  خارجي  مستقيم  بيشتري  را در مقايسه  با سال 2001 دريافت  كردند.
آسيا كمتر از ديگر نقاط تحت  تاثير كاهش  سرمايه گذاري  مستقيم  خارجي قرار گرفت  و يكي  از مناطقي  بود كه  با تدابير ملي  بيشتر، پيمانهاي  سرمايه گذاري  دوجانبه  و پيمانهاي  ماليات  مضاعف  كه از سال  2002 براي  تسهيلات  جريان سرمايه گذاري  مستقيم  خارجي  عرضه  شده  بود سريعا اقدام  به  آزادسازي  كرده بود.
سرمايه گذاري  مستقيم  در منطقه  شمال  شرق  آسيا از 78 ميليارد دلار درسال  2001 به  70 ميليارد دلار در سال  2002 كاهش  يافت .
جريان  سرمايه  به هنگ  كنگ ، چين ، تايوان  و جمهوري  كره  جنوبي  به  ترتيب  42 درصد، 65 درصد و44 درصد كاهش  يافت  و رشد اقتصادي  اندك  اين  اقتصادها يكي  از عواملي  بودكه  در اين  كاهش  نقش  داشته  است .
يك  استثناي  قابل  توجه ، چين  بوده است  كه  رشد اقتصادي  پايدار آن  و ديگرامتيازها نظير داشتن  كارگر ارزان قيمت ، يك  افزايش  13 درصدي  را در جريان  سرمايه گذاري  مستقيم  خارجي  اين  كشور در سال  گذشته  كه  به  53 ميليارد دلاررسيد داشته است .
جريان  سرمايه گذاري  مستقيم  به  مغولستان  نيز افزايش  يافت .
جريان  سرمايه گذاري  مستقيم  خارجي  به  جنوب  شرق  آسيا از 15 ميليارد دلار در سال  2001 اندكي  كاهش  يافت  و به  14 ميليارد دلار در سال  2002 رسيد.
كشورهاي  معدودي  در منطقه  نظير برونئي  دارالسلام ، مالزي  و فيليپين  هم سرمايه گذاري  مستقيم  بيشتري  را در مقايسه  با سال  2001 تجربه  كردند.
سرمايه گذاري  مستقيم  خارجي  در جنوب  آسيا از 4 ميليارد دلار در سال  2001به  6/ 4 ميليارد دلار در سال  2002 افزايش  يافت .
جريان  سرمايه  به  هندوستان ، پاكستان  و سريلانكا نيز افزايش  يافت  و اين  درحالي  است  كه  سرمايه گذاري  درديگر مناطق  كاهش  داشت .
جريان  سرمايه گذاري  مستقيم  خارجي  به  غرب  آسيا بيش  از ديگر مناطق  كاهش يافت  و از 2/ 5 ميليارد دلار در سال  2001 به  3/ 2 ميليارد دلار در سال  گذشته رسيد.
تنشهاي  ژئوپولتيكي  سهم  بسزايي  در اين  ميان  داشتند.به  هر حال  جريان  سرمايه  به  شماري  از كشورها(براي  مثال  كويت  و بحرين  )افزايش  يافت .
سرمايه گذاري  مستقيم  خارجي  به  كشورهاي  آسياي  ميانه ، عمدتا به  دليل افزايش  قابل  ملاحظه  سرمايه  گذاريها در جمهوري  آذربايجان  افزايش  يافت  و از227 ميليون  دلار در سال  2001 به  يك  ميليارد دلار در سال  2002 رسيد.
سرمايه گذاري  در جزاير اقيانوس  آرام  از 159 ميليون  دلار در سال  2001 به 140 ميليون  دلار در سال  گذشته  كاهش  يافت  كه  فيجي  و گينه  نو پاپوا دريافت كنندگان  اصلي  اين  سرمايه  گذاريها بودند.
آمريكاي لاتين و كارائيب براساس  گزارش  سرمايه گذاري  جهان  در سال  2003، جريان  سرمايه گذاري  خارجي به  منطقه  آمريكاي  لاتين  و كارائيب  در سال  2002 براي  سومين  سال  متوالي  كاهش يافت  و در 28 كشوراز 40 كشور اين  منطقه  سقوط كرد.
جريان  سرمايه گذاري  مستقيم  خارجي  در اين  منطقه  با كاهشي  به ميزان  يك سوم  به  56 ميليارد دلار رسيد كه  اين  رقم  كمترين  ميزان  از سال  1996 به  شمارمي  رود.
علاوه  برعوامل  جهاني ، توليد ناخالص  داخلي ، بحرانهاي  مالي ، عدم  ثبات  سياسي درشماري  ازاقتصادهاي  اين  منطقه  و تنزل  قيمت  ارز در برخي  كشورهاي  آن  دركاهش  سرمايه گذاري  مستقيم  خارجي  نقش  داشته  است .
انكتاد برآورد كرده است  كه  ميزان  سرمايه گذاري  مستقيم  خارجي  در آمريكاي لاتين  و منطقه  كارائيب  سال  2003 در همان  سطوح  سال  2002 باقي  خواهد ماند. بر اساس  اين  گزارش ، عواملي  كه  مانع  سرمايه گذاري  خارجي  در سال  2002در منطقه  موردبحث  شدند، امسال  نيز وجود خواهد داشت .
با اين  حال ، شركتهاي  فرامليتي  با هدف  استحصال  منابع  طبيعي  اين  منطقه بويژه  در صورتي  كه قيمتهاي  بالاي  نفت  وجود داشته  باشد جذب  اين  منطقه  خواهندشد و سرمايه گذاري  مستقيم  خارجي  در مكزيك  و در حوزه  كارائيب  احتمالا امسال نيز در سطوح  سال  2002 باقي  خواهد ماند.
ادامه دارد