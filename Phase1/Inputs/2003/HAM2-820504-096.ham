نقد يك استاد انگليسي از سياست جهاني آمريكا
مي خواهند همه را بخورند
پروفسور جان  كين  استاد علوم  سياسي  در مركز مطالعات  دمكراسي  در دانشگاه  وست  مينستر انگليس ، سياست  آمريكا در عراق  را تكرار تمثيلي  سرگذشت  قهرمان  رمان  نهنگ  سفيد هرمان  ملويل  مي داند: كاپيتاني  كه  مصمم  است  همه  نهنگهاي  اقيانوسها را بكشد! پروفسور جان  كين  در گفت  و  گويي  با ايرنا اهداف  و مقاصد سياستهاي  آمريكا را به  نقد كشيده  است .
متن  گفت  و گو به  اين  شرح  است :
س : رويكرد آمريكا در قبال  جنگ  عراق  چگونه  است ؟
ج : اگر به  سياست  آمريكا در قبال  عراق  از دريچه  چشم  دونالد رامسفلد وتندروهاي  كاخ  سفيد نظر كنيم ، شايد هيچ  تمثيلي  بهتر از رمان  مشهور موبي ديك (نهنگ  سفيد)نوشته  هرمان  ملويل  موقعيت  را توصيف  نكند.
قهرمان  اصلي  اين  رمان  كاپيتان  اهب  در صدد است  همه  نهنگ هاي  عالم  را از بين  ببرد.
رامسفلد نيز هفته  گذشته  در يك  سخنراني  در كميته  ويژه  نيروهاي  مسلح  در سناي  آمريكا، كه  با آب  و تاب  در شبكه هاي  خبري  پخش  شد، اعلام  كرد: ما مي خواهيم  كار را تمام  كنيم  و اين  امر به  اندكي  صبر نيازدارد و وقتي  كار تمام  شد، معلوم  خواهد شد كه  به  زحمتش  مي ارزيد.
چند ماه  قبل  از اين  صحبت  هم ، وزير دفاع  آمريكا به  علت  اين  گونه  درشت گويي ، با ابراز احساسات  شديد مخاطبين  خود مواجه  شد.
اما واقعيت  اين  است  كه  اوضاع  در آمريكا در حال  تغيير بوده  و هفته  گذشته براي  نخستين  بار از زمان  جنگ  عراق  تاكنون  پرسشهاي  تلخ  و گزنده  در خصوص خبطهاي  نيروهاي  آمريكايي  در جريان  اشغال  عراق  از صحن  سناي  اين  كشور به عرصه  رسانه ها راه  پيدا كرد.
س : داستان  اين  پرسشهاي  تلخ  و گزنده  چيست ؟
ج : آقاي  رامسفلد در برابر سنا اعلام  كرد: لشكر سوم  پياده  نظام  كه  بغدادرا در ماه  آوريل  تصرف  كرد و اكنون  بشدت  فرسوده  و خسته  است ، تا سپتامبر(شهريور)به  آمريكا باز گردانده  خواهد شد.
اما ژنرال  تامي  فرانكس  كه  تاهمين  اواخر فرمانده  كل  نيروهاي  مسلح  آمريكا در منطقه  بود، گفت : نيروهاي كنوني  آمريكا در عراق  كه  شمارشان  به  150 هزار نفر بالغ  مي شود، مي بايدبراي  غرس  نهال  دمكراسي  در خاك  اين  كشور باقي  بمانند.
حقيقت  اين  است  كه  اكنون  16 تيپ  از 33 تيپ  آمريكا در عراق  مستقر بوده  وبقيه  تيپها در جاهاي  ديگر نظير كويت ، افغانستان ، بالكان ، كره  جنوبي ، ژاپن ، آلمان  و حدود صد كشور ديگر درگيرند.
تفنگداران  آمريكايي  بوضوح  فاقد امكاناتي  هستند كه  براي  اقامت  درازمدت آنان  در خارج  از آمريكا مورد نياز است ، از اين  گذشته  گارد ملي  آمريكا وارتش  ذخيره  اين  كشور نيز حداكثر تواناييهاي  خود را مورد استفاده  قرارداده  و ظرفيت  بيشتري  براي  قبول  مسئوليتهاي  تازه  ندارند.
حال  در اين  شرايط آقاي  رامسفلد تنها در صورتي  مي تواند به  وعده  خود عمل كند كه  تنها لشكر باقيمانده  در آمريكا - يعني  سپاه  اول  سواره  نظام را - كه به  عنوان  ذخيره  استراتژيك  در فورت  هود تكزاس  مستقر است ، به  عراق  اعزام كند تا لشكرهاي  مستقر در عراق  بتوانند براي  مرخصي  به  آمريكا بيايند.
س : آيا اين  اقدام  عملي  است ؟
ج : البته  امپراتوريها نبايد توان  رزمي  و امكانات  مالي  خود را بيش  از حدمورد استفاده  قرار دهند، هفته  گذشته  در سنا زماني  كه  آقاي  رامسفلد ازهزينه  ماهانه  9/ 3 ميليارد دلاري  جنگ  عراق  سخن  مي گفت ، سناتورها او را به باد انتقاد گرفتند. چرا كه  اين  رقم  دو برابر تخمينهاي  اوليه  بود.
رامسفلد كوشيد خود را در پشت  اين  توجيه  مخفي  سازد كه  ارقام  سنگين  هزينه ها بزودي  با بهره گيري  از نيروهاي  تربيت  شده  عراقي  و نيز استفاده  ازارتش  كشورهاي  دوست  تا حد قابل  ملاحظه اي  تقليل  پيدا خواهد كرد.
اما روزنامه نگاران  آمريكايي  بر اين  نكته  دست  گذاشتند كه  تربيت  تنها يك نيروي  كوچك  12 هزار نفري  عراق  يك  سال  به  طول  مي انجامد و تربيت  يك  تيپ  40هزار نفري  به  دو سال  زمان  نياز دارد و اين  مدت  براي  يك  نيروي  اشغالگرزماني  بسيار طولاني  است .
از اين  گذشته  اميدواري  زيادي  در اين  زمينه  كه  كشورهاي  دوست  بتوانند به آمريكا كمك  كنند وجود نداشته  و در ميان  كشورهايي  كه  قرار بوده  به  آمريكاكمك  كنند، پرتغال ، هند و پاكستان  قول  داده  بودند بيشترين  ميزان  نيرو را به  منطقه  اعزام  كنند، اما در عمل  پرتغال  اعلام  كرده  كه  تنها 120 افسر پليس شبه  نظامي  را اعزام  خواهد كرد و اعزام  هر نوع  نيروي  نظامي  را منوط به موافقت  و تصويب  سازمان  ملل  و ناتو كرده  است .
هند و پاكستان  نيز همين  سياست  را در پيش  گرفته  و اعلام  كرده اند دولت  آمريكا مي بايد همه  هزينه ها را تقبل  كند.
تازه  اين  دو كشور چندان  تمايلي به  اين  ندارند كه  نيروهاي  خود را تحت  امر فرماندهان  آمريكايي  قرار دهند.
س : واكنش  سنا و رسانه ها در اين  زمينه  چه  بوده  است ؟ ج : خسارات  و هزينه هاي  جنگ  انتقادات  زيادي  را متوجه  رامسفلد ساخته  و اودر جريان  سخنراني  در سنا از اين  بابت  مورد سرزنش  سناتورها قرار گرفت .
اما مهمتر آن كه  شماري  از سناتورها و اقليتي  از آمريكايي ها به  اين  نكته  توجه  كرده اند كه  حملاتي  كه  به  نيروهاي  آمريكايي  مستقر در عراق  صورت  مي گيرد، روزبه روز جسورانه تر شده  و شوراي  حكومتي  عراق  نيز در برابر اين  حملات  كه  به نحو كاملا حرفه اي  سازماندهي  مي شوند، كاري  از دستشان  بر نمي آيد.
رامسفلد در سخنراني  خود با افتخار اعلام  كرد: براي  عراقي هايي  كه بتوانند در مورد مهاجمان  خبرچيني  كنند 2500 دلار جايزه  در نظر گرفته  شده كه  به  مراتب  از حقوق  سالانه  بسياري  از عراقيها بيشتر است .
او همچنين  با خوش  بيني  هر چه  تمامتر در مورد عمليات  ضربه  از پهلوصحبت  كرد و به  اهميت  نيروهاي  فوق  مخفي  دلتا كه در حال  جست  و جوي  صدام  هستند، تأكيد كرد.
روزنامه  نيويورك  تايمز از فعاليت  اين  نيروها با عنوان  سياست  آشكارترور و اعدام  ياد كرده  و متذكر شد: اين  امر در تاريخ  آمريكا بي سابقه بوده  است .
س : شانس  موفقيت  اين  قبيل  اقدامات  تا چه  اندازه  است ؟
ج : ديكتاتورها زماني  به  راستي  شكست  مي خورند كه  شهروندان  و افكار عمومي ديگر آنان  را به  ياد نياورند، اما ظاهرا اين  امر تا زماني  كه  در عراق گروه هاي  كوچك  كلاشنيكف  به  دست  و آر.پي .جي  به  دوش  ترس  به  جان  سربازان آمريكايي  مي ريزند و آنان  را از فاصله  نزديك  اعدام  مي كنند، يا موادمنفجره  را از راه  دور كنترل  و منفجر مي كنند، تحقق  پيدا نخواهد كرد.
فرماندهان  آمريكايي  در برابر اين  رويدادها راهبردي  در پيش  گرفته اند كه موفقيت  آن محل  تامل  بوده  و شيوه  آنان  در برخورد با مخالفان  عراقي  مشابه شيوه اي  است  كه  در جريان  شورشهاي  سال  1992 در لس  آنجلس  به  منظور بازپس گيري شهر از شورشيان  به  مورد اجرا گذارده  شد.
البته  اين  قبيل  سياستها از جانب  شماري  از سياستمداران  نيز تاييدمي شود، به  عنوان  مثال  در جريان  سخنراني  رامسفلد در سنا، بيل  نلسن  سناتوردمكرات  در تاييد سياستهاي  رامسفلد گفت : اميدوارم  زمان  زيادي  آنجا حضورداشته  باشيم . چرا كه  بايد پيروز شويم .
حالا نيروهاي  آمريكايي  در شرايطي كه  ظاهرا در عراق  جنگ  به  پايان  رسيده  و صلح  برقرار شده  در حالي  كه  لباس تمام  عيار رزم  به  تن  دارند، در خيابانها به  گشت زني  مشغول  هستند.
طبيعي  است  كه  هر اشغالگري  بالقوه  يك  هدف  محسوب  شده  و اين  امر شامل  حال افسران  جوان  آمريكايي  هم  مي شود كه  در غياب  حمايت  بين المللي ، از آنان خواسته  شده  كه  هم  حفظ نظم  و هم  راه اندازي  مدارس  و تصفيه  منابع  آب  و تعميرنيروگاه هاي  برق  و هزار و يك  كار ديگر را به  عهده  بگيرند و اينان  مانده اندمعطل  كه  اصلا در اين  ميانه  چه  كاره اند.
س : چشم انداز همه  اين  تحولات  براي  آمريكا چيست ؟
ج : چند روز بعد از سخنراني  رامسفلد در سنا، گزارشي  داده  شد كه  پل  برمرمتحد و دوست  نزديك  او كه  اكنون  مسئوليت  نيروهاي  اشغالگر را به  عهده  دارد، دفتر كار خود را به  محل  دفتر سابق  صدام  منتقل  كرده  كه  پنجره هايش  بر روي دجله  باز مي شود.
گفته  مي شود كه  برمر علاقه  زيادي  دارد توجه  كساني  را كه  به  دفترش  مي آيندبه  اين  شعار كه  بر روي  ميز كارش  قرار داده  «موفقيت  صد پدر دارد» جلب  كند.
البته  آقاي  برمر زيركانه  قسمت  بعدي  اين  عبارت  را كه  مي گويد شكست  يتيم است  حذف  كرده  است .
هر چند كه  بخش  حذف  شده  به  خوبي  روحيه  اراده  معطوف  به  قدرت  را كه  به رمان  موبي  ديك  حاكم  بوده  و هم اكنون  در جاي  جاي  كاخ  سفيد علايم  آن مشهوداست ، نشان  مي دهد، اما هفته  گذشته  به  نحو معجزه  آسايي  نوعي  دل  نگراني  ونارضايتي  در سراسر آمريكا آشكار شد.
در يك  نظرخواهي  كه  به  وسيله  موسسه  گالوپ  و به  نيابت  از نشريه يو.اس .تو دي  و شبكه  سي .ان . ان  اجرا شد، مشخص  شد كه  ميزان  حمايت افكار عمومي  از جنگ  در عراق  به  حد 56 درصد سقوط كرده ، در حالي  كه  دراوايل  ماه  آوريل  اين  رقم  در حد 76 درصد قرار داشت .
در آستانه  مبارزات  تبليغاتي  دوره  بعدي  رياست  جمهوري  آمريكا، رفتار بوش شباهت  زيادي  به  رفتار كاپيتان  اهب  در رمان  موبي  ديك  پيدا كرده  است .
هر چند هنوز مانده  تا اكثريت  آمريكاييها دريابند كه  نهنگ  كشي مي تواند به  فاجعه  منجر شود، اما آگاهي  افكار عمومي  در اين  خصوص  كه  باپايان  جنگ ، هنوز صلح  برقرار نشده ، رو به  ازدياد است .
البته  ازدياد شمار كشته شدگان  آمريكايي  در اين  امر بي تاثير نيست .
آمريكايي هايي  كه  من  در سفر هفته  گذشته  خود به  عراق  ديدار كردم ، با اين نكته  موافق  بودند كه  خيره سري  و غرور مي تواند براي  يك  دمكراسي  فاجعه آفرين باشد و اين  نكته  را نيز تاييد مي كردند كه  آمريكا از 11 سپتامبر به  اين سو، در اين  زمينه  به  افراط گراييده  است .
در اين  ميانه  شايد تنها نكته  مثبت  واكنش  نقادانه اي  باشد كه  هفته  گذشته  در سنا ظاهر شد و دلالت  به  آن داشت  كه  بدنه  سياست  مسئول  در اين  كشور ازبين  نرفته  است .
بايد ديد اهميت  حضور اين  نوع  نهادهاي  سياسي  فعال  و منتقد از جانب رهبران  درك  مي شود يا خير؟ به  عنوان  مثال  آيا توني  بلر قادر به  درك  اين  پيام  است ؟