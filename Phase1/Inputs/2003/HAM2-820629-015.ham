از سوي رئيس انجمن متخصصان صنايع غذايي ايران اعلام شد:
ظرفيت صادراتي دو ميليارد دلاري در صنايع غذايي كشور
صادرات كنوني محصولا ت غذايي ايران 200 ميليون دلا ر استجمع كل صادرات محصولا ت غذايي در سال 81 به 920 ميليون دلا ر رسيد
85 درصد صنايع غذايي را صنايع تبديلي و تكميلي بخش كشاورزي تشكيل مي دهد
70 درصد محصولات كشاورزي تا تبديل نشود، قابليت مصرف ندارد
صادرات صنايع غذايي بايد به دو ميليارد دلار افزايش يابد.
به گزارش خبرنگار ما دكتر محمد حسيني، رئيس انجمن متخصصان صنايع غذايي ايران با بيان اين مطلب تصريح كرد: ايران با توجه به ظرفيت هايي كه دارد بايد بيش از دو ميليارد دلار صادرات داشته باشد در حالي كه صادرات كنوني 200 ميليون دلار است و جايگاه مطلوبي ندارد.
وي با بيان اين كه در راستاي افزايش صادرات محصولات صنايع غذايي نخستين حركت صادراتي شكل گرفته است خاطرنشان كرد: دومين نمايشگاه بين المللي صنايع غذايي با هدف بررسي و رفع مشكلات توليد و صادرات اين صنعت از 23 تا 26 مهرماه سال جاري برگزار مي شود.
حسيني با اشاره به برگزاري چهاردهمين كنگره ملي صنايع غذايي اظهار داشت: همزمان با برگزاري نمايشگاه، چهاردهمين كنگره ملي صنايع غذايي نيز باعنوان توليد و صادرات، بزرگترين اجتماع صنعت غذا خواهد بود.
به گفته وي اين كنگره از 22 تا 24 مهرماه جاري برگزار مي شود.
رئيس انجمن متخصصان صنايع غذايي در خصوص كنگره چهاردهم صنعت غذا گفت: اين كنگره با شركت 14 دانشگاه، 6 وزارتخانه ومؤسسه تحقيقاتي، 17 انجمن صنفي و پژوهشكده هاي مختلف آغاز به كار خواهد كرد.
وي اضافه كرد: تاكنون 200 مقاله به دبيرخانه اين كنگره رسيده كه 7 مقاله خارجي و باقي از ايران ارسال شده است.
حسيني خاطرنشان كرد: از اين تعداد 35 مقاله به صورت سخنراني و 90 مقاله به صورت پوستر ارائه خواهد شد و با همكاري شوراي علمي و هيأت داوران 35 مقاله برتر انتخاب مي شود. وي همچنين از انتشار كتاب كنگره چهاردهم و كتاب نام آوران صنعت غذا از گذشته تا حال خبر داد.
رئيس انجمن متخصصان صنايع غذايي در زمينه برگزاري نمايشگاه دوم صنايع غذايي گفت: اين نمايشگاه در فضايي به وسعت 6800 مترمربع در محل نمايشگاه هاي دائمي و با حضور 175 شركت ايراني و خارجي برگزار خواهد شد.
وي شركت كنندگان خارجي دومين نمايشگاه بين المللي صنايع غذايي را كانادا، فرانسه، سوئيس، انگليس، هلند و اسپانيا اعلام كرد.
در ادامه مهندس فرامرز ثقفي، مدير اجرايي دومين نمايشگاه بين المللي صنايع غذايي ايران نيز اظهار داشت: سال گذشته نخستين نمايشگاه صنايع غذايي در 1100 مترمربع و در دانشگاه برگزار شد، در حالي كه امسال اين نمايشگاه با 6 برابر وسعت به صورت حرفه اي و در نمايشگاه بين المللي برگزار مي شود.
وي افزود: در راستاي افزايش صادرات از سفرا و وابسته هاي بازرگاني كشورهاي مختلف براي حضور در اين نمايشگاه دعوت شده است.
ثقفي با اعلام اين كه امسال بيش از 60 درصد توليد صنايع غذايي كشور در نمايشگاه صنعت غذا حضور يافته اين نمايشگاه را بزرگترين نمايشگاه برگزار شده در اين بخش عنوان كرد.
به گفته وي سال گذشته 33 هزار نفر از نخستين نمايشگاه بين المللي صنايع غذايي ايران بازديد كردند.
مهندس يدالله رحيمي، مديركل دفتر صنايع غذايي وزارت جهاد كشاورزي نيز با اشاره به برگزاري 13 كنگره صنايع غذايي در گذشته متذكر شد: اگرچه اين كنگره ها در اغلب موارد موفق بودند اما به دليل فاصله علمي و اجرايي تا عمل مورد بهره برداري مطلوب قرار نگرفتند. بنابراين سعي شده كه كنگره چهاردهم بعد كاربردي داشته باشد.
وي درخصوص وضعيت صنايع غذايي يادآور شد: در حال حاضر 85 درصد صنايع غذايي را صنايع تبديلي و تكميلي بخش كشاورزي تشكيل مي دهد. اين در حالي است كه توليد بخش كشاورزي با 70 ميليون تن محصول سال گذشته، روندي رو به رشد دارد.
رحيمي افزود: بيش از 70 درصد از اين ميزان توليد تا تبديل نشود قابليت مصرف نخواهد داشت.
وي به نقش عمده صنايع تبديلي، تكميلي و صنايع غذايي اشاره كرد و اظهار داشت: اين صنايع در ايجاد ارزش افزوده، اشتغال، كاهش ضايعات وتأمين غذاي سالم و كافي نقش مؤثري دارد كه با مطرح شدن در كنگره ها از اهميت بيشتري برخوردار مي شود.
وي دستاورد كنگره چهاردهم صنعت غذا را گردآوري مجامع توليدي، تبادل اطلاعات و در نهايت برنامه ريزي اجرايي متناسب در كشور ذكر كرد.
وي در زمينه صادرات محصولات غذايي نيز خاطرنشان كرد: براساس آمار رسمي در سال گذشته جمع كل صادرات محصولات غذايي به 920 ميليون دلار رسيد در حالي كه اين ميزان در سال 80، 787 ميليون دلار و در سال 79 حدود 677 ميليون دلار بود. صادرات محصولات غذايي با احتساب خشكبار، كمپوت، كنسرو، كنسانتره، گلاب، نوشابه و... اعلام شده است.
مديركل دفتر صنايع غذايي وزارت جهاد كشاورزي تصريح كرد: اگرچه روند صادرات رو به رشد بوده و گام هاي مثبتي در راستاي آن برداشته شده اما اين ميزان با توجه به پتانسيل و افزايش توليد محصولات كشاورزي هنوز سهم نامناسب و نامطلوبي در صادرات دارد و مي تواند به چندين برابر افزايش يابد.
مهندس زاهدي، عضو كميته اجرايي چهاردهمين كنگره ملي صنايع غذايي هم درخصوص برگزاري چهاردهمين كنگره ملي صنايع غذايي يادآور شد: امسال برخلاف سال هاي گذشته كنگره از چارت تشكيلاتي خاصي برخوردار و داراي شرح وظايف مشخص است.
وي افزود: در اين راستا شوراي اجرايي و همچنين شوراي علمي هر كدام داراي 5 كميته مخصوص هستند.
زاهدي وظايف ستاد كنگره چهاردهم را ايجاد زمينه مناسب در جهت ارتقاي علمي، ارائه گزارش لازم در خصوص صنايع تبديلي و تكميلي براي مجلس، ارتباط نزديك تر بخش خصوصي، دولتي و دانشگاه ها، برنامه ريزي چگونگي اجراي كنگره بعدي، تعيين شاخص انتخاب بهترين هاي صنايع غذايي در چارچوب بين المللي و غيره اعلام كرد.