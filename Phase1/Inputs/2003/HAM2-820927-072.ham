ضياء موحد:
ضرباهنگ و سماع در شعر مولوي قابل تفكيك نيستند
ضرباهنگ و سماع در شعر مولوي قابل تفكيك نيستند.
به گزارش ايسنا، ضياء موحد ديروز در همايش آموزه هاي مولانا براي انسان معاصر با بيان مطلب بالا گفت: معمولا ريتم را به سه دسته ساده، مركب و پيچيده - كه اين آخري به ظاهر نامنظم است،  اما بر يك بستر منظم قرار دارد- تقسيم مي كنند. نمونه ريتم مركب را در شعر نيمايي و نمونه ريتم نامنظم را در بسياري از شعرهاي بلند فروغ فرخزاد مي بينيم كه از آن وزن اصلي انحراف پيدا مي كند.
وي افزود: نوع دوم و سوم به وفور در شعر ما ديده مي شود و عين همين ها در موسيقي و رقص و سماع نيز وجود دارد.
وي هر يك از شعرهاي مولوي را يك سماع دانست و متذكر شد: سماع در بين عرفا، اوج و قرب بالايي دارد و غزالي با آن خشكي و عبوسي وقتي به سماع مي رسد با تجليل و شگفتي از آن ياد مي كند.
موحد غزل هاي مولوي را به مجلس سماعي تشبيه كرد كه كلمه ها و بيت ها و تصويرها عناصر حاضر در آن مجلس هستند و گفت: در مجلس سماع يك ضرباهنگ مي شنويد و همه با يك ضرباهنگ حركت مي كنند، اما هر كدام به اين ضرباهنگ به شكل خود جواب مي دهند و فرديت و ذهنيت در پاسخ دادن به تعداد نام افراد است.
وي در ادامه اظهار كرد: ضرباهنگ در زمان جريان دارد؛ مانند شعر و موسيقي و در پشت صدا سكوني هم هست كه آن خود ضرباهنگ است كه با تكرار به وجود مي آيد، ولي اين سكون با حركت كساني كه در سماع شركت دارند جبران مي شود.