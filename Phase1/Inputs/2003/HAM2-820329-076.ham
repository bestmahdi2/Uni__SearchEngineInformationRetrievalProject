يك فوريت طرح تضمين امنيت اجتماعي تصويب شد
گروه سياسي: نمايندگان  مجلس  در جلسه  علني  روز گذشته به  فوريت  طرح  تضمين  امنيت اجتماعي  راي  دادند. اين  طرح  در يك  ماده  و 14 تبصره  تقديم  مجلس  شده  است .
به  گزارش  ايرنا، ميثم  سعيدي  يكي  از طراحان  اين طرح  در صحن  علني  مجلس  گفت : در سال هاي  اخير به  كرات  شاهد بوديم  عده اي با اقدامات  نامتعارف  و غيرقانوني  خود، نظم  و امنيت  جامعه  را مخدوش كرده  و موجب  تشويش  روان  جامعه  شده اند.
وي  افزود: اين  امر خسارات  جبران  ناپذيري  را بر كشور وارد كرد و هم در داخل  كشور مشكلاتي  بوجود آورد و هم  در عرصه  بين المللي .
نماينده  مردم  تهران  «مخدوش  شدن  چهره  انقلاب  اسلامي » را يكي  از تبعات اين  گونه  اقدامات  دانست  و گفت : در روزهاي  اخير رئيس  جمهوري ، رئيس مجلس ، برخي  از مقامات  كشور و نيز مطبوعات  خواستار برخورد با كساني  شدندكه  به  حقوق  شهروندان  تعرض  مي كنند.
عضو كميسيون  امنيت  ملي  و سياست  خارجي  اظهار داشت : متاسفانه  عده اي با تمسك  به  ارزش ها و مباني  انقلاب  اسلامي ايجاد اغتشاش  كرده و به  تجمعات اشخاص  حقيقي  و حقوقي ، دفاتر مطبوعات ، مساجد، دانشگاه ها و جهانگردان حمله  مي كنند.
سعيدي  افزود: با استناد به  اصول  قانون  اساسي ، اين  طرح  تهيه  و تقديم مجلس  شد، بويژه  كه  در آستانه  سالگرد حادثه  18 تير و حوادث  مربوط به  آن هستيم .