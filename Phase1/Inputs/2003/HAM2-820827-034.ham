نمايشگاه قرآن سراسري شد
گروه علمي فرهنگي: همزمان  با آغاز دهه  دوم  برگزاري  نمايشگاه  بين المللي  قرآن  كريم  و درپي  استقبال  گسترده  مردم ، نمايشگاه  قرآن  كريم ، همزمان  با تهران ، در 58 شهر و مركز استان  در سراسر كشور برپا شد.
مسئولان  نمايشگاه  قرآن ، علت  گسترش  دامنه  برپايي  نمايشگاههاي  قرآني  در سراسر كشور را، «استقبال  بي سابقه  مردم  براي  برپايي  نمايشگاه  قرآن  در نقاط مختلف  كشور» عنوان  كرده اند.
به  گزارش  ستاد خبري  يازدهمين  نمايشگاه  بين المللي  قرآن  كريم ، هم اكنون  نمايشگاه  قرآن ، علاوه  بر 25 مركز استان ، در 33 شهر ديگر كشورمان  برپا شده  است .
در اين  گزارش  با اشاره  به  گستره  برگزاري  نمايشگاه  قرآن  در سراسر كشورآمده است : همزمان  با برپايي  يازدهمين  نمايشگاه  بين المللي  قرآن  كريم ، در9 شهر استان  فارس  نيز نمايشگاه  قرآن  برپا شده  است .
همچنين  در شهرهاي  استانهاي  يزد و بوشهر مجموعا 14 نمايشگاه  قرآن  برپاشده  است .
طبق  اين  گزارش ، بيش  از 10 شهر در استانهاي  هرمزگان ، خوزستان  و لرستان  نيز اقدام  به  برپايي  نمايشگاه  قرآن  كرده اند.
همچنين معاون فرهنگي وزير فرهنگ و ارشاد اسلامي از فعاليت دائمي دبيرخانه نمايشگاه بين المللي قرآن كريم در مركز توسعه و ترويج فعاليت هاي قرآني وزارت ارشاد خبر داد.
محمدعلي شعاعي گفت: فعاليت دائمي دبيرخانه نمايشگاه بين المللي قرآن كريم مي تواند بستري براي ايجاد نمايشگاه دائمي قرآن باشد.