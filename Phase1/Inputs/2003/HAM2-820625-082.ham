روش آموزش و افزايش شناخت كودك نابينا
بازي و جست وجو
جنبش و حركت براي بهبود و پيشرفت توانايي هاي ذهني بسيار حائز اهميت است. تحرك بيشتر كودكان منجر به كسب مفاهيم جديد ذهني مي شود تا قوه ادراك آنها از پديده ها را گسترش داده و در نتيجه اين مفاهيم پايه هاي اساسي شناخت مهارت ها شود
هنگامي كه انسان وارد يك محيط جديد مي شود، اطراف خود را جستجو مي كند و وقتي كه بچه ها اين جستجو را انجام مي دهند، اين فعاليت بازي ناميده مي شود. جستجوي مقدماتي و اوليه در مورد چيزهاي ناشناخته، معمولاً با انتخاب يك علامت مرجع شروع و از آن نقطه فرضي، حركت آغاز مي شود. توقف هاي موقتي در مسير ناشناخته موجب شناخت و آگاهي از علامتها، رابطه مكاني آنها با يكديگر و چگونگي تغيير روابط مكاني مختلفي مي شود. براي كودكان نابينا قسمت هاي كوچكي از محيط به طور متوالي شبيه سازي مي شود. تجزيه و تحليل اين علامتها و تشخيص نشانه ها و وصف آن به صورت متوالي منجر به شكل دهي مسيرها مي گردد. به نمايش گذاشتن تصور ذهني كودك نابينا از قسمت هايي از محيط كه او را قادر سازد به جلو و عقب حركت و جهت گيري كند، بسيار سودمند است. آنها مكانهايي را كه علاقه  دارند به آنجا بروند جستجو كرده و در بستر اين مسيرها راههاي ارتباطي مورد نياز را شناسايي مي كنند. اين كودكان به تدريج قادر به تغيير دادن اين مسيرها شده، راههاي ارتباطي مناسب تري را كشف مي كنند. بزرگسالاني كه از ديدن محروم شده اند، معمولاً براي شناسايي يك مسير جديد تحقيق كرده و يا از نقشه استفاده مي كنند و يا از كسي تقاضاي كمك مي نمايند. در حالي كه كودكان مجذوب و شگفت زده مسيرهاي جديد مي شوند.
آگاهي و شناخت از محيط اطراف به سه طريق جستجو كردن، توضيح لفظي و يا از طريق استفاده از نمايش هاي گرافيكي مثل نقشه ها، جدول ها و نقاشي ها به دست مي آيد. مقدار زيادي از اين جستجو ها از طريق ديدن صورت مي پذيرد. به همين دليل يك شخص بينا مي تواند در يك مكان ناشناس با يك نگاه اجمالي به علامت ها و نشانه هايي به موقعيت مكاني خود پي برده و به سرعت يك نقشه يا تصوير ذهني ايجاد كند. براي كودكان داراي آسيب بينايي جستجو و بازي كردن ممكن است مشكل باشد لذا والدين يا معلم راهنما تلاش مي كند با توضيح و توصيف مراحل بازي و جستجو به همراه تشويق و شادي ادامه كار دهند.
جنبش و حركت براي بهبود و پيشرفت توانايي هاي ذهني بسيار حائز اهميت است. تحرك بيشتر كودكان منجر به كسب مفاهيم جديد ذهني مي شود تا قوه ادراك آنها از پديده ها را گسترش داده و در نتيجه اين مفاهيم پايه هاي اساسي شناخت مهارت ها شود. لازم نيست براي بچه ها فعاليت ها را به شكل درس برگردانيم مثلاً امروز راجع به اجزا بدن چيزي بياموزند و روز بعد آن را به صورت تمرين انجام دهند. زندگي واقعي و فعاليت هاي روزمره شامل حوادث و رويدادهاي جالبي هستند كه همه را در محاصره خود درآورده و ما علاقه داريم كودكان آنها را فراگيرند.
يك متخصص جهت يابي نياز دارد كه رفتار كودكان را دنبال كند، با آنها همراه شود اما دستور ندهد. قانون در نزد بچه ها يعني يادگيري در طول بازي و نه درس. اولين مكان بازي بچه ها خانه است. به عبارتي، قلمرويي كه در آنجا احساس راحتي و حركت مي كنند و با آن كاملاً آگاه و آشنا هستند. هر شخص براي خود محدوده آشنايي دارد به تمام زواياي آن آشناست و محدوده خانه، زير مجموعه اين محدوده آشناست. محدوده آشنا اغلب بزرگتر اما كم استفاده تر از محدوده خانه است. يك محدوده آشنا مجموعه اي از تمام مكان هايي است كه ديده شده و نقشه آن شناخته شده باشد. راهنماي جهت يابي آموزش هايي را جهت شناسايي اتاق هاي خانه و يا كلاس درس آغاز مي كند. مدرسه و خانه دو محيط و فضايي هستند كه دانش آموزان نابينا زود به آن خو مي گيرند. ضرورت استفاده از اين فضاها به متخصصان حركتي و يا والدين كودك، اين اجازه را مي دهد كه اكثر مفاهيم پايه اي را به مرور زمان كه بچه ها بزرگتر مي شوند، به منظور تسلط و تعامل بيشتر با محيط  به آنها آموزش دهند.
تعدادي از مفاهيمي كه مي توانند آموخته شوند به شرح ذيل مي باشند:
- اتاق ها استفاده هاي گوناگوني دارند مثلاً آشپزخانه براي غذا خودن، اتاق خواب براي خوابيدن و يا خلوت كردن و نظاير آن.
- هر اتاق اسباب و اثاثيه مخصوص به خود دارد كه استفاده خاص خود را دارند.
- اغلب همه اتاق ها چهار ديوار دارند به عبارت ديگر آنها مستطيل شكل و يا مربع شكل هستند(داراي گوشه هايي با زاويه 90 درجه)
- اتاق ها داراي يك راه و بعضي اوقات دو راه به منظور ورود و خروج به آن هستند. بعضي اتاق ها در دارند. درها اغلب وجه مشخصه اتاق هايي هستند كه در آن جاي گرفته اند.(درهاي سنگين تر و محكم تر و همراه درهاي حفاظ دار مخصوص جلو و عقب خانه، درهاي سبك تر براي حمام و يا زيرزمين، درهاي شيشه اي براي پاسيو و نظاير آن)
- اتاق ها داراي كف پوش هستند كه مي توانند به تشخيص آنها كمك نمايد(كاشي در آشپزخانه و حمام، قاليچه در اتاق نشيمن، سطوح چوبي در فضاي نهارخوري)- سطوح كفي مي توانند حاوي مشخصه هاي حسي و يا صدايي باشند. سطوح مي توانند مايل و يا شيب دار باشند، صداي توخالي و يا سخت  بدهند، صاف و صيقلي باشند و يا داراي برآمدگي و نظاير آن.
- اتاق ها داراي بوهاي مشخصي هستند.
- اتاق ها صداهاي مشخصي دارند(وسايل صوتي و تصويري، آكواريوم و نظاير آن)
- اتاق ها كوچك و بزرگ هستند و بنابر اين انعكاس صدا در اتاق ها متفاوت است(در اتاق هاي كوچك انعكاس صدا بيشتر و در اتاق هاي بزرگ انعكاس صدا كمتر است).
- بعضي اتاق ها داراي پنجره هايي با پرده و يا سايه بان هستند. انواع مختلفي پنجره وجود دارد و پنجره ها كاربردهاي مختلفي مثل كنترل نور، كنترل دما، كنترل بو و غيره دارند.
- اتاق ها داراي مبلمان هستند. صندلي ها براي هر نوع اتاق طراحي متفاوتي دارند.(مثلاً صندلي هاي چوبي در كنار ميز نهارخوري، چهارپايه در آشپزخانه، كاناپه در اتاق نشيمن، تختخواب در اتاق خواب و غيره)
- سقف اتاق ها مي توانند متفاوت باشند.(برخي سقف ها كوتاه و برخي بلندند)
- كارهاي روزمره متفاوتي در اتاق ها، انجام مي شود.(پختن غذا، استحمام، خواب و نظاير آن.)و دانش آموز نابينا مي بايد در اين كارهاي روزمره به مقتضاي سن، مشاركت نمايد.
هنگامي كه ويژگيهاي يك اتاق در يك خانه فرا گرفته شد، پس از آن فراگيري ويژگيهاي كل يك خانه و يا حدس هاي هوشمندانه درباره اتاق ها در ساير منازل، آسان خواهد بود.
از طريق شناسايي محدوده خانه و تعميم آن مي توان مكانهاي بيشتري را مانند همسايه ها شناسايي و براي اين مكان ها در ذهن خود نقشه هايي ترسيم كرد. محدوده خانه مكان كوچكي است كه به وسيله بازيهايي توأم با كنكاش شناخته مي شود. اكثر كودكان با توانايي هاي ادراكي معمول مكان اتاق خود و ترتيب خانه را به طور طبيعي خواهند شناخت و به سرعت راههايي را براي به دست آوردن آنچه كه نياز دارند، مي آموزند. در حالي كه مدرسه داستان جدايي دارد، زيرا بازيهاي همراه با جستجو در كلاس درس هميشه مورد تشويق واقع نمي شود.
به طور كلي دو نوع جهت يابي وجود دارد:
1- راهها و مسيرهايي كه با جهت يابي مشخص شده اند: مثل نشانه ها و علامت هايي كه در مسير راهها قرار مي گيرند و يا نكات و دامنه هاي دستوري كه در مراحل مختلف يك سفر مد نظر قرار مي گيرند.
2- شناختن بر پايه جهت يابي: بعضي از علامت ها كه در مسير راهها قرار نگرفته اند اما براي جهت يابي مورد استفاده قرار مي گيرند مثل جهت يابي به وسيله خورشيد و مشخص شدن شرق و غرب و شمال و جنوب از روي حركت خورشيد در آسمان.
گردآوري و ترجمه: كبري شعبان پور