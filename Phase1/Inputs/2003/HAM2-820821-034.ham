وزير ارشاد:
ايجاد خبرگزاري قرآني ضروري است
گروه علمي فرهنگي: وزير فرهنگ  و ارشاد اسلامي گفت : براي  تقويت  اطلاع  رساني  در حوزه فعاليتهاي  قرآني، راه اندازي  خبرگزاري  قرآني  ضروري  است .
«احمد مسجدجامعي » در حاشيه  يازدهمين  نمايشگاه  بين المللي  قرآن  كريم ، در گفتگو با خبرنگاران  اعلام  كرد: اين  خبرگزاري ، روز سه شنبه  با حضوررئيس  جمهوري  راه اندازي  مي شود.
وزير ارشاد، تنوع  فعاليتهاي  قرآني  را نشات  گرفته  از جامعيت  قرآن دانست  و افزود: اين  تنوع ، قدرت  پاسخگويي  به  علايق  گوناگون  را پديد آورده  است .
مسجد جامعي  ادامه  داد: در كنار فعاليتهاي  ترويجي  كه  هر روزه  در اين نمايشگاه  انجام  مي شود، كارهاي  جديدي  نيز از هنرمندان  و پژوهشگران  حوزه علوم  قرآني  به  چشم  مي خورد. وي  ارائه  آثار فعاليت  هنرمندان  در زمينه  سفال  و سراميك  را از بخشهاي  جديد اين  دوره  از نمايشگاه  قرآن  دانست .
بخش  دانشجويي  يازدهمين  نمايشگاه  بين المللي  قرآن  كريم ، مسابقه  ادبي  با عنوان  «نجوا با مولا» را برگزار مي كند.
دانشجوياني  كه  علاقه مند به  شركت  در اين  مسابقه  هستند، مي توانند آثار ادبي  خود را حداكثر تا 29 آبان  به  بخش  دانشجويي  يازدهمين  نمايشگاه  بين المللي  قرآن  كريم  تحويل  دهند.
كشور آلباني  يكي  از 17 كشور شركت كننده  در بخش  بين الملل  يازدهمين نمايشگاه  بين المللي  قرآن  كريم ، يك  نسخه  از قرآن  جيبي  با قدمت  بيش  از 100سال  را به  تماشاي  عموم  گذاشته  است .