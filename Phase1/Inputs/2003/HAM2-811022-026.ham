روزي 10 ميليارد تومان خرج 
مداواي سيگاريها
گروه اجتماعي: افرادي كه به علت مصرف سيگار دچار بيماريهاي گوناگون شده اند، براي 
مداوا و بهبودي بيماري خود روزانه 10 ميليارد تومان به مراكز درماني در بخشهاي مختلف 
پرداخت مي كنند. 
در آخرين روز همايش تازه هاي علمي اعتياد، دكتر محمدرضا مسجدي در سخنراني خود تحت 
عنوان نقش سيگار در اتيولوژي اعتياد با اشاره به مطلب فوق افزود: امروزه بين 8 تا 10
ميليون نفر در ايران سيگار مي كشند و به همين دليل روزانه 3 تا 4 ميليارد تومان سيگار
در كشور دود مي شود. 
وي گفت: متاسفانه در كشور ما برخي كشاورزان زمين هاي بسيار خوب و حاصلخيز خود را به 
كاشت توتون اختصاص داده اند كه در نهايت با ورود كاغذهاي سيگار خارجي تبديل به سيگار
مي شود و از اين طريق سرمايه هنگفتي نابود مي شود. دكتر مسجدي خاطرنشان كرد: متاسفانه 
امروزه بيش از يك ميليارد و صد ميليون نفر در دنيا سيگار مي كشند كه از اين رقم 800
ميليون نفر در كشورهاي در حال توسعه و 300 ميليون نفر در كشورهاي پيشرفته زندگي مي كنند.