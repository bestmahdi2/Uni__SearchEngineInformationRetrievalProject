نشست اتحاديه تهيه كنندگان فيلم در خانه سينما
يك عضو شوراي مركزي اتحاديه تهيه كنندگان و توزيع فيلم گفت: نشست عمومي اعضاي اين اتحاديه، 28 خردادماه در خانه سينما برگزار مي شود.
قرار بود انتخابات شوراي مركزي اتحاديه تهيه كنندگان و توزيع فيلم، اسفند 81 انجام شود كه به دليل برخي از مشكلات و تغيير اساسنامه اين اتحاديه، به تعويق افتاد. «منيژه حكمت» به ايرنا گفت: اتحاديه تهيه كنندگان و توزيع فيلم همچنان به فعاليت خود ادامه مي دهد و نشست شوراي مركزي اين اتحاديه نيز هفته آينده در دفتر مركزي برپا خواهد شد.
در روزهاي اخير در برخي محافل مطبوعاتي، شايعه تعطيلي اتحاديه تهيه كنندگان مطرح شده بود.