مقدمات تشييع جنازه عيدي امين فراهم شد
در حالي كه وضعيت سلامت عيدي امين ديكتاتور سابق اوگاندا نامشخص است و اخبار متناقضي درباره خارج شدن او از حالت اغما ويا حتي مرگش منتشر مي شود، مطبوعات اوگاندا از آماده سازي مقدمات تشييع جنازه اين ديكتاتور در شهر آروا خبر مي دهند.
به گزارش شبكه خبري بي.بي.سي، مطبوعات اوگاندا نوشتند، خانواده امين مكان دفن او را مشخص كرده اند و مشغول تهيه مقدمات مراسم تشييع هستند.
منابع خبري در بيمارستان ملك فيصل در عربستان جايي كه ديكتاتور سابق اوگاندا در آن بستري است از اظهارنظر درباره زنده بودن يا مرگ امين خودداري مي كنند.