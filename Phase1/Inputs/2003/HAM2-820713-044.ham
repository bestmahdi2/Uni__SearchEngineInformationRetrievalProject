با احتساب صادرات بازارچه اي و چمداني
صادرات غيرنفتي در نيمه نخست امسال به 8/2 ميليارد دلار رسيد
گروه اقتصادي: در نيمه اول امسال صادرات غيرنفتي با احتساب صادرات بازارچه اي و چمداني به رقم 2 ميليارد و 817 ميليون و 700 هزار دلار رسيد كه اين ميزان در مقايسه با سال قبل 1/23 درصد افزايش نشان مي دهد.
به گزارش روابط عمومي گمرك در اين مدت ميزان تجارت چمداني 1/24 ميليون دلار و صادرات بازارچه اي 8/286 ميليون دلار بوده است.
اين گزارش حاكيست، در 6 ماه امسال ميزان وزني صادرات غيرنفتي 7 ميليون و 74 هزار و 100 تن بوده كه اين ميزان در مقايسه با سال قبل 4/4 درصد افزايش داشته است.
اين گزارش حاكيست در نيمه اول امسال 55 درصد از كل ارزش صادرات غيرنفتي به ده قلم عمده كالاهاي صادراتي اختصاص داشت.
ده قلم عمده كالاهاي صادراتي
پسته و مغزپسته با 2/272 ميليون دلار، فرش دستباف 3/234 ميليون دلار، گازها 7/209 ميليون دلار، ساير كالاهاي صنعتي 4/172 ميليون دلار، آهن آلات وفولاد 9/119 ميليون دلار، ساير محصولات پتروشيمي 5/107 ميليون دلار، آلومينيوم ساخته شده 9/95 ميليون دلار، البسه 9/67 ميليون دلار، نفتاي سبك 6/48 ميليون دلار و ساير محصولات شيميايي 5/45 ميليون دلار ده قلم عمده كالاهاي صادراتي بوده اند.
در اين مدت همچنين 16 ميليون و 485 هزار و 900 تن كالا به ارزش 13 ميليارد و 67 ميليون دلار به كشور وارد شده است كه اين ميزان كالاهاي وارداتي نسبت به مدت مشابه سال قبل از حيث وزن 6/42 درصد و از لحاظ ارزش 8/23 درصد افزايش نشان مي دهد.
براساس اين گزارش، ده قلم عمده كالاهاي وارداتي شامل ساير لوازم و ماشين آلات صنعتي مكانيكي با 2 ميليارد و 341 ميليون و 500 هزار دلار، آهن آلات يك ميليارد و 259 ميليون و 400 هزار دلار، لوازم صنعتي برقي 8/965 ميليون دلار، مواد شيميايي 5/454 ميليون دلار، مواد اوليه پلاستيك 5/415 ميليون دلار، ماشين آلات راهسازي، جرثقيل و ماشين آلات كشاورزي 2/386 ميليون دلار، روغن خوراكي 5/320 ميليون دلار، ذرت 4/276 ميليون دلار، محصولات دارويي 229 ميليون دلار و ماشين آلات صنعت نساجي،چرم 9/222 ميليون دلار بوده است.