خو ن لا زم داريم
شنبه، بامداد شش دي ماه 1382 تهران، خيابان وصال:
ترافيك كاملا غيرعادي است. تراكم آدم در اطراف مركز سازمان انتقال خون باوركردني نيست. اين موقع شب همه بايد خوابيده باشند! صداي يك نفر كه اسامي را صدا مي كند، به زور شنيده مي شود. اينجا ساختمان اصلي سازمان انتقال خون است. روبرو، اتاق اهداي خون مردان است و سمت راست در اختيار بانوان. سمت چپ اتاق ثبت نام و اتاق ديگر براي معاينه. يك نفر با حنجره خسته اسامي را فرياد مي زند. فرم هاي ثبت نام شده ها را دستشان مي دهد.مسوول دفتر مديرعامل سازمان انتقال خون استان تهران ايستاده و با تلفن حرف مي زند: «آره بياييد، نيرو مي خواهيم» امروز تعطيل بوده و نيروها را از خانه به سازمان كشيده اند، اما با هجوم جمعيت اين تعداد كفاف نمي دهد.
آن طرف تلويزيون روشن است. ناصر حجازي رانشان مي دهد كه با داور دعوا مي كند. اما بر خلاف هميشه حواس مردم متوجه خبرهايي است كه زير تصوير اصلي مي آيد: «آقا تلفات چقدر شد؟»
مسوول حراست به مردم مي گويد: «حداقل 2 ساعت براي خون دادن معطل مي شويد. مي توانيد امشب برويد و فردا بياييد. به همه بگوييد كه ما همچنان خون لازم داريم.»