پايانه بزرگ بين شهري در شرق تهران احداث مي شود
گروه شهري: مدير پروژه  «ترمينال  شرق » گفت : يكي  از بزرگترين  پايانه هاي  بين  شهري  در منطقه  خاورميانه  در شرق  تهران  در حال  احداث  است .
«ويگن  تاوانيان » ديروز در گفتگو با ايرنا، افزود: عمليات  اجرايي  اين  پايانه  از اواخر سال  80 آغاز شده و تاكنون  عمليات  خاكي  و بتوني  سطح  ترمينال  انجام  شده  است .
وي  گفت  كه  ديوارهاي  پيش ساخته  پايانه  نيز درحال  نصب  است  و كانال  بتوني براي  انتقال  مسيل  سرخه حصار نيز ساخته  شده  است .
مديرپروژه  «ترمينال  شرق »، وسعت  اين  پايانه  را 30 هكتار ذكر كرد كه  با ساخت  آن امكان  جابجايي  120 هزار مسافر در روز از اين  پايانه  وجود خواهد داشت .
اين  پايانه  در جاده  دماوند بعد از تقاطع  سه  راه  آزمايش  و محل  ورود وخروج  بزرگراه  همت ، بزرگراه  لشگرك ، بزرگراه  سرخه حصار و بزرگراه  دماوند در حال  احداث  است .
تاوانيان ، گفت  كه  براي  ساخت  اين  پايانه  مسافربري ، «مدرنترين  و آخرين  دستگاه هاي  هدايتي ، مديريتي  و كنترلي » در نظر گرفته  شده  و مترو نيز در زير ساختمان  چند طبقه  اين  پايانه ، ايستگاه  خواهد داشت . مدير اين  پروژه  از هزينه  شدن  11 ميليارد و 310 ميليون  ريال  براي  اجراي اين  پروژه  تاكنون  خبر داد و گفت : به  دليل  اينكه  عمليات  اجرايي  اين  پروژه  در چند مرحله  انجام  مي شود، هزينه  نهايي  آن را نمي توان  برآورد كرد.