توزيع كارت آزمون سراسري؛
9و 10 تير ماه
گروه علمي فرهنگي: سازمان سنجش آموزش كشور كارت ورود به جلسه آزمون سراسري سال 82 دانشگاه ها و مراكز آموزش عالي دولتي را در روزهاي 9 و 10 تيرماه توزيع مي كند.
به گزارش روابط عمومي سازمان سنجش، نحوه و محل توزيع كارت ورود به جلسه اين آزمون، در ويژه نامه پيك سنجش فردا دوشنبه دوم تيرماه منتشر خواهد شد.
براساس اين گزارش، در آزمون سراسري سال 82، مجموعا يك ميليون و 890 هزار نفر در پنج گروه آزمايشي علوم رياضي و فني، علوم تجربي، هنر و گروه آزمايشي علوم انساني و زبان هاي خارجي حضور خواهند داشت.
داوطلبان اين آزمون، به ترتيب در روزهاي 12، 13 و 14 تيرماه به تفكيك زمان برگزاري هر گروه آزمايشي در دو نوبت صبح و عصر با هم به رقابت علمي خواهند پرداخت.
سازمان سنجش همچنين زمان توزيع كارنامه نتايج اوليه اين آزمون را اواسط مرداد ماه سال جاري اعلام كرد.