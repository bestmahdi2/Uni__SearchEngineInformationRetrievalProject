در اولين ماه از سال 82
صادرات غيرنفتي 8/11 درصد كاهش يافت
گروه اقتصادي: صادرات غيرنفتي در فروردين ماه امسال با درنظر گرفتن صادرات چمداني و بازارچه اي با 8/11 درصد كاهش نسبت به مدت مشابه سال قبل به رقم 302 ميليون و 100 هزار دلار رسيد.
ميزان وزني كالاهاي صادراتي در اين مدت 910 هزار تن بوده كه اين رقم 2/0 درصد نسبت به مدت مشابه سال قبل افزايش داشته است. به گزارش روابط عمومي گمرك كاهش ارزش صادرات غيرنفتي در فروردين ماه سال جاري به خاطر كاهش قيمت محصولات بخش صنعت و پتروشيمي و بخش فرش و صنايع دستي بوده است. بيشترين كاهش قيمت در اين مدت مربوط به فرش و صنايع دستي بوده و اين در حالي است كه كالاهاي گروه كشاورزي بيشترين افزايش قيمت را داشته اند.
در اين مدت 172 هزار متر فرش دستبافت به ارزش 16 ميليون دلار به خارج از كشور صادر شد كه اين ميزان فرش صادره در اين مدت نسبت به مدت مشابه سال قبل از لحاظ وزن 9/4 درصد كاهش و از حيث ارزش 9/14 درصد افزايش نشان مي دهد.
اين گزارش مي افزايد: كاهش فرش دستبافت صادراتي از كشور در يك ماهه اول سال جاري به حدي بوده است كه اين كالا در بين كالاهاي عمده صادراتي در مكان چهارم قرار گرفت. اين در حالي است كه در سال گذشته فرش دستبافت ازعمده ترين كالاهاي صادراتي كشورمان از لحاظ ارزش بوده است.