اجراي موسيقي به مناسبت روز بزرگداشت مولانا
گروه موسيقي عرفاني «وصل صوفيان» به سرپرستي «ابراهيم اثباتي» همزمان با شب ميلاد امام حسين(ع)و روز بزرگداشت مولانا در تالار وحدت كنسرت اجرا مي كند.
به گزارش روابط عمومي گروه «وصل صوفيان»، اين كنسرت دوشنبه هفتم مهرماه در تالار وحدت برگزار مي شود و طي آن قطعاتي همچون «وصف يار»، «عاشق هوشيار» و... اجرا مي گردد.
اين برنامه با آواز «مصطفي محمودي» و همخواني «هوروش خليلي»، «رزماري عيسي پور»، «الهام جعفري» و «نائيريكا ميثاقي» برگزار خواهد شد. از نكات قابل توجه اين كنسرت تلفيق عناصر موسيقايي و عناصر نمايشي، در حال و هواي ديدار شمس و مولانا مي باشد.
گفتني است: «ابراهيم اثباتي» آهنگسازي نمايش «شمس پرنده» به كارگرداني «پري صابري» كه پيش از اين در تالار وحدت اجرا شده را به عهده داشته است.
اجراي اين كنسرت در ساعت 21 هفتم مهرماه مي باشد و پيش فروش بليط هاي آن در گيشه تالار وحدت آغاز شده است.