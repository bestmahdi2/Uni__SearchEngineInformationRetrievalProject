در حاشيه خبرها
توصيه به مصرف كنندگان براي خريد فرش دستباف
فرش دستباف ايران سال هاي سال است كه شهره عام و خاص در تمامي دنياست و كمتر علا قمند به هنر ايراني است كه نداند فرش دستباف ايران داراي چه جايگاه و اعتباري است.
هر ايراني يا خارجي كه قصد خريد فرش دستباف كشور را دارد، قطعا بايد به نكاتي در اين زمينه توجه كافي داشته باشد. فرش ايراني در كارگاههاي قالي بافي در روستا و شهرهايي چون تبريز، كاشان و قم بافته مي شود. خريدار فرش دستباف براي اينكه بهترين و زيباترين كالا ي مورد نظر خود را خريداري كند بايد به نكاتي در اين زمينه توجه كند.
يكي از مسائلي كه در خريد و فروش توجه دو طرف را جلب مي كند ظاهر فرش و زيبايي آن است و پس از آن نكات زير كه هر شخص نمي تواند بر روي اين نكات تسلط و آگاهي داشته باشد.
اولين نكته در خريد فرش دستباف ايران خريد از نمايندگي هاي مجاز شركتهاي معتبر توليدي است.
فرش خوب و مناسب بايد داراي توازن بين نقشه و طرح و رنگ باشد، زيرا قرار است سال ها در خانه بماند و پا بخورد، البته خاصيت فرش دستباف خوب اين است كه هر چقدر به اصطلا ح پابخورد ارزش بيشتري پيدا خواهد كرد و تبديل به يك سرمايه مي شود.
توجه به بكارگيري مواد اوليه مناسب و مرغوب در بافت فرش نيز يكي ديگر از مسائل و نكاتي است كه در خريد فرش دستباف بايد بدان توجه كرد. در بافت فرش دستباف نخ، پنبه، پشم و ابريشمي كه به كار مي رود بايد داراي استاندارد و كيفيت مناسب باشد.
به عنوان مثال علت سائيده شدن بعضي فرش ها در اثر استفاده مكرر اين است كه با نخ و پشم دباغي شده توليد و استقامت كافي را از خود نشان نمي دهند. زيرا چنانچه فرش دستباف توسط مواد اوليه مرغوب توليد شود نخ نما و سائيده نخواهد شد.
هم اكنون فرش هاي ايراني كه از كيفيت و مرغوبيت بالا يي برخوردار هستند ساليان سال است كه در موزه هاي معتبر دنيا نگهداري مي شوند و به هيچ وجه نخ نما و يا سائيده نشده اند، علت آن نيز استفاده از بهترين مواد اوليه مرغوب در بافت فرش دستباف است. فرش دستباف بايد داراي چارچوب مناسب باشد و دو محور طول و عرض و قسمت بالا  و پايين آن هم اندازه بوده و تركيب و اندازه طرح آن مثل گل و برگ ها يكسان باشد.
همچنين نقش انسان و يا حيوان كه بر روي فرش نقش مي بندد بايد به اصطلا ح جا افتاده باشد، چنانچه به فرش نگاه كنيم بايد يك موضوع واحد را نمايش دهد.
از جمله نكاتي كه در فرش دستباف از اهميت به سزايي برخوردار بوده و از استقامت و مقاومت آن در طول سال ها نمي كاهد، دقت در بافت آن است. در بافت فرش بايد پس از يك رج در عرض، يك پود ضخيم و يك پود نازك بافته شود كه اين موضوع موجب استحكام فرش خواهد شد.
متاسفانه در برخي از مناطقي كه فرش دستباف توليد مي شود براي اينكه سرعت بافت افزايش يابد و نيز در مصرف مواد اوليه صرفه جويي صورت گيرد به جاي اينكه پس از بافت يك رج دو پود بافته شود، پس از 5 رج دو پود مي زنند كه نوعي تقلب محسوب مي شود. شستشو و روگيري از جمله عملياتي است كه پس از اتمام بافت فرش دستباف بايد حتما انجام شود تا زيبايي خود را بيشتر نمايان كند.
خريداران بايد توجه كنند فرش دستباف را حتما از مراكز شناخته شده توليد و فروش فرش دستباف تهيه كنند. زيرا در اين مراكز فرش دستباف داراي شناسنامه مشخصي است.البته يكي از مسائلي كه در اين زمينه بسيار به چشم مي خورد بي اطلا عي خريدار از قيمت واقعي فرش دستباف و سوء استفاده برخي از فروشندگان از اين امر است.
از نكات ديگر قابل توجه دقت در مورد آسيب ديدگي قسمت هاي مختلف فرش است. به عنوان مثال پارگي تارها در پشت فرش گاهي به نحوي رفو مي شود كه قابل تشخيص نيست ولي از قيمت فرش مي كاهد. كارشناسان توصيه مي كنند هنگام خريد فرش دستباف حتما از يك شخص خبره در اين زمينه كمك گرفته شود.