نگاه
برج هاي تهران و موازين فني ساختمان سازي
يك  كارشناس  و صاحبنظر در امور ساختماني  گفت : برخي  برج هاي  احداث  شده در شهر تهران  منطبق  با موازين  فني  و دستورالعمل هاي  اجرايي  مربوطه  و منطبق با مرتفع سازي ، طراحي  و اجرا نمي شوند.
مهدي  موذن در گفت وگو با ايرنا، به  افزايش  ساخت  برج هاي  بلند مرتبه  در شهر تهران  اشاره  كرد و افزود: گاهي مشاهده  مي شود كه  در ساخت   اين گونه  برج ها بحث  سازه اي  و رعايت  مسايل  فني  در اولويت  كاري  برج  سازان  قرار ندارد.
وي  تصريح  كرد: متأسفانه  در ساخت   اين  گونه  ساختمان هاي  بلند مرتبه  مشاهده مي شود كه  بعضي  از دست  اندركاران  ساخت   اين  بناها با برخي  از اصول  و موازين فني  مربوطه  آشنا نيستند.
رئيس  كانون  كاردان هاي  فني  ساختمان  استان  تهران ، اظهار داشت : تعدادي  از برج سازان  به زيبايي  و چشم گير بودن  ساخت   اين  برج ها فكر كرده  و شايد به  ظواهر امر بيش  از مسايل  زير بنايي  و حتي  سازه اي  ساختمان  توجه  مي كنند.
وي  خاطر نشان  كرد: به  واقع  چشم  انداز زيباي  برج  و نداشتن  مزاحمت  ديد از سوي  برج هاي  ديگر نيز براي  برخي  از برج  سازان  در اولويت  برنامه  كاري  قراردارد.
موذن  گفت : در كشورهاي  پيشرفته  قبل  از آنكه  برجي  احداث  شود تمام  بررسي ها و مطالعات  به  لحاظ خاك  شناسي ، مسايل  اقليمي ، اجتماعي ، فرهنگي ، زيست محيطي و غيره  محل  مورد بررسي  دقيق  قرار مي گيرد.
رئيس  كانون  كاردان هاي  فني  ساختمان  استان  تهران ، افزود: به  نظر من  بيشتر ساختمان هايي  كه  بعنوان  مكاني  براي  برج سازي  انتخاب شده  از نظر جغرافيايي  با توجه  به  گستردگي  شهر تهران ، لزوما مناسب ترين  نقاط نبوده اند.