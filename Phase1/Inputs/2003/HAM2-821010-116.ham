ديدارهايي از جنس اميد
آبي و قرمز در مصاف با تيم اميد ايران
گروه ورزشي: مسئولان ورزشي ايران براي ابراز همدردي با خانواده قربانيان زلزله بم و به منظور جمع آوري كمك براي بازماندگان اين زلزله مهيب، به جاي برگزاري ديدارهاي ليگ برتر، مسابقات خيرخواهانه ميان تيم هاي باشگاهي برگزار مي كنند.
برنامه اين مسابقات خيرخواهانه به شرح زير است:
سپاهانذوب آهن(اصفهان)
فجرسپاسي- برق شيراز(شيراز)
پگاه- ملوان(رشت)
تراكتورسازي- ماشين سازي(تبريز)
فولاد- استقلال اهواز(اهواز)
پاس- منتخب ستارگان سايپا و پيكان(ورزشگاه شهيد دستگردي تهران )
ابومسلم- پيام پيكان(مشهد)
شموشك- نساجي(نوشهر) 
منتخب ستارگان پيروزي و استقلال نيز با تيم اميد ايران روز جمعه ديدار خواهند داشت.در همين چارچوب نشست هماهنگي تيم هاي پرسپوليس و استقلال ديروز برگزار شد. در اين نشست كه اكبر غمخوار، مدير باشگاه، بگوويچ، باقريان، پيرواني، دايي و فرخزادي به نمايندگي از تيم پرسپوليس و حسين قريب مديرعامل، ساعدي و قلعه نويي به نمايندگي از استقلال حضور داشتند، بحث و بررسي هاي لازم در زمينه هماهنگي و همكاري دو باشگاه در مورد كمك به زلزله زدگان بم صورت گرفت و توافق شد كه امروز ساعت 17 تمامي بازيكنان و كادر فني دو تيم ضمن حضور در حسينيه ارشاد، نسبت به جمع آوري كمك هاي مردمي اقدام كنند. مطابق توافقات انجام شده بين سر مربيان دو تيم ايليچ، پيرواني، گل محمدي، استيلي، باقري، دايي، باهنر، ميناوند، امامي فر، جباري، كاويانپور و انتظاري به نمايندگي از پرسپوليس و قرباني، نيكبخت، نوازي، منصوريان، سامره، برومند، خرمگاه، فكري، سيدعباسي، اكبري، عنايتي و فاطمي به نمايندگي از استقلال، دو نيمه در تركيب تيم منتخب قرار خواهند گرفت. به شكلي كه در نيمه اول 6 بازيكن پرسپوليس و 5 بازيكن استقلال و در نيمه دوم 6 بازيكن استقلال و 5 بازيكن از پرسپوليس به ميدان خواهند رفت. وي با اشاره به اينكه جواد كاظميان( پرسپوليس )، وحيد طالب لو، اميرحسين صادقي و سعيد لطفي(استقلال)نيز در تركيب تيم اميد ايران قرار خواهند گرفت،گفت: هدايت تيم منتخب برابر تيم ملي اميد ايران به طور مشترك بر عهده قلعه نويي و بگوويچ است و كادر پزشكي و تداركات تيم نيز مشترك خواهد بود. لباس بازيكنان نيز تلفيقي از رنگ قرمز، آبي و سفيد خواهد بود و بازيكنان يكي در ميان در روي نيمكت خواهند نشست.قضاوت ديدارهاي تيم هاي منتخب و تيم اميد ايران را علي خسروي بر عهده خواهد داشت و رجب  لو و جعفري كمكهاي خسروي در اين ديدار هستند.