اهداي لوح تقدير به برگزيدگان محيط زيست در تهران
به پاس 13 سال تلاش پيگير روزنامه همشهري در ترويج فرهنگ زيست محيطي لوح تقدير انجمن حفظ محيط  كوهستان به اسماعيل عباسي دبير گزارش و صفحه محيط زيست همشهري اهدا شد
گروه شهري: انجمن حفظ محيط كوهستان در مراسمي كه شامگاه چهارشنبه 19 آذرماه به مناسبت آغاز سيزدهمين سال فعاليت اين انجمن و روز جهاني كوهستان در ورزشگاه انقلاب تهران برپا شده بود، به شماري از برگزيدگان ترويج فرهنگ محيط زيست و دفاع از محيط زيست كوهستان از جمله روزنامه همشهري لوح تقدير اهدا كرد.
در اين مراسم دكتر احمدرضا ياوري رئيس هيأت مديره انجمن پيرامون شكل گيري و فعاليت هاي اين تشكل، مهندس انوشيروان نجفي معاون سازمان حفاظت محيط زيست درخصوص نقش مهم تشكل هاي زيست محيطي به عنوان بخشي از تلاشگران جامعه مدني در حفظ محيط  زيست و توسعه پايدار سخن گفتند. همچنين خانم مه لقا ملاح دبير جمعيت زنان مبارزه با آلودگي محيط زيست، طي سخناني با ارائه تعريفي جامع از تشكل هاي زيست محيطي به مفهوم واقعي، هشدار داد كه هنوز مفهوم سازمانهاي غيردولتي  در ايران جانيفتاده است. سپس عبدالله اشتري مديرعامل انجمن حفظ محيط كوهستان درباره روز جهاني كوهستان، و روز مشاركت بين المللي براي توسعه پايدار و فعاليت هاي انجمن در طول 13 سال گذشته سخن گفت. در پايان اين مراسم لوح تقدير انجمن حفظ محيط كوهستان توسط شماري از پيشكسوتان كوهنوردي و محيط زيست كوهستان به برگزيدگان اهدا گرديد.لوح تقدير به پاس تلاش سيزده ساله روزنامه همشهري در ترويج فرهنگ زيست محيطي به اسماعيل عباسي دبير گزارش و محيط زيست همشهري اهداء گرديد.