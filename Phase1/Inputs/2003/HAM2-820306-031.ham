خبرهاي كوتاه
مايكروسافت در بنگلور
شركت بزرگ نرم افزاري مايكروسافت در نظر دارد در بنگلور هند كه مركز فناوري اين كشور به شمار مي رود يك مركز جهاني خدمات رايانه اي ايجاد كند.
به گزارش خبرگزاري فرانسه از بنگلور، اين مركز كه در ابتداي راه اندازي، 100 كارشناس نرم افزار را جذب خواهد كرد بخشي از يك طرح سرمايه گذاري 400 ميليون دلاري است كه نوامبر گذشته از سوي بيل گيتس رئيس مايكروسافت اعلام شده بود.
250 تن از مهندسان نرم افزار شركتهاي تابعه مايكروسافت نيز با مركز خدماتي بنگلور همكاري خواهند داشت.
بنگلور هند قطب فناوري اين كشور به شمار مي رود، به طوري كه بيش از 1000 شركت جهاني فعال در بخش فناوري از جمله آي بي ام، اينتل، سيسكو و اوراكل در اين منطقه مشغول فعاليت هستند.
آينه دوم



لوح فشرده آينه دوم، شامل تفسير دفتر دوم مثنوي توسط دكتر عبدالكريم سروش، متن كامل مثنوي معنوي به تصحيح ايشان، ديوان غزليات شمس تبريزي با امكان جست وجو و چاپ، زندگينامه مولانا، فهرست آيات و احاديث مثنوي به همراه ترجمه، فرهنگ الفاظ و واژه نامه مثنوي، امكان جست وجو برروي شش دفتر مثنوي و چاپ ابيات و قرائت بيش از 100 قطعه از اشعار مثنوي معنوي و ديوان شمس به انگليسي،توسط شركت نيستان جم عرضه شده است.
چين پيغام هاي چت كنندگان چيني را سانسور مي كند
دولت چين گفت وگوهاي اينترنتي كاربران چيني به هنگام چت كردن را سانسور مي كند.
به گزارش خبرگزاري دانشجويان ايران(ايسنا)، به نقل از شبكه خبري بي.بي.سي، دولت اين كشور همچنين قانوني دارد كه براساس آن افرادي كه در اين گفت وگوها پيغام هاي مشكوك و يا بحراني و خطرناك ارسال كنند، محكوم به حبس مي شوند.
چين 30 هزار متخصص را براي مراقبت و بررسي نحوه فعاليت و استفاده مردمش از اينترنت به كار گرفته است.
فروش يك ميليون نسخه از بازي ماتريكس



شركت atari روز جمعه گذشته اعلام نمود كه به فاصله يك هفته پس از به بازار آمدن بازي «ورود به ماتريكس» يك ميليون نسخه از اين بازي در آمريكا و اروپا به فروش رسيده است.
اين بازي همزمان با قسمت دوم فيلم ماتريكس(matrix reloaded)پا به بازار گذاشت و از گرانترين و پرهزينه ترين بازي هاي ساخته شده تاكنون مي باشد.
در اوايل ماه مه اين شركت اعلام نمود كه پيش بيني مي نمايد حدود 4 ميليون نسخه از اين بازي به ارزش160 ميليون دلار به فروش برسد، خواسته اي كه در صورت تحقق، اين بازي را تبديل به يكي از ركوردداران فروش مي نمايد.
اينترنت در هرات
استان هرات در غرب افغانستان به شبكه جهاني اينترنت پيوست.
به گزارش واحد مركزي خبر از كابل يك شركت خصوصي ارائه  دهنده خدمات اينترنتي فعاليت خود را در هرات آغاز كرد. هزينه اتصال هرات به شبكه اينترنت500 هزار دلار اعلام شده است.
فروش  سهام مايكروسافت توسط مدير



استيو بالمر، مدير اجرايي شركت مايكروسافت، اخيراً اعلام نمود كه قصد دارد به دلايل مالي شخصي بخشي از سهام شركت مايكروسافت كه متعلق به وي است را به فروش برساند. كاري كه تاكنون از وي كمتر سر زده است. درحالي كه گيتس تقريبا هر هفته تعدادي از سهام خود را به فروش مي رساند.
در سپتامبر سال 2002 استيو بالمر حدود 480 ميليون سهم از سهام مايكروسافت را در اختيار داشت و مشخص نيست چه تعداد سهم را به فروش خواهد رساند. او خاطرنشان نموده است كه دلايل اين كار كاملاً شخصي است و ارتباطي به وضع شركت ندارد.
وي گفت: «من همچنان به توانايي بالقوه فناوري شركت مايكروسافت در تغيير زندگي مردم ايمان دارم و تا ابد در مايكروسافت خواهم ماند.»
توليد يك دوربين ويدئويي بدون سيم
تركيب سه فناوري تلفن همراه، دوربين هاي ديجيتالي و ويدئوها، منجر به ساخت دوربين ويدئويي قدرتمندي شده كه مي تواند تصاوير تهيه شده را به يك تلفن همراه يا يك رايانه مخابره كند.
به نوشته هفته نامه علمي نيوساينتيست چاپ انگلستان شركت نوكيا ماه آينده دوربين ويدئويي بي سيمي را به بازار عرضه مي كند كه مي توان آن را براي تحت نظرگيري و مراقبت مورد استفاده قرار داد. اما شماري از سازمانهاي مدافع حقوق شهروندي از هم اكنون نسبت به كاربرد اين دوربينها ابراز نگراني كرده و اعلام داشته اند كه اطلاعات گرد آوري شده به وسيله آنها مي تواند مورد سوءاستفاده راهزنان رايانه اي قرار گيرد.
اين دوربينها را مي توان به راحتي در همه جا نصب كرد و باند فركانسي آن به گونه اي است كه تقريباً در همه كشورها قابل استفاده خواهد بود.
تصاوير تهيه شده به وسيله اين دوربين كه بهاي آن 300 پوند تعيين شده از درجه تفكيك بالا به ميزان680 پيكسل در480 پيكسل برخوردار است.
استفاده كنندگان از اين دوربينها در اروپا بايد نام خود را در فهرست استفاده كنندگان از دوربينهاي تجسسي و مراقبتي ثبت كنند. بر اساس مقررات موجود در كشورهاي اروپايي كساني كه از اين نوع دوربينها استفاده مي كنند بايد به ديگران اعلام كنند كه چنين وسيله اي دارند و قلمرو كاربرد آن را توضيح دهند.
آسيمو در آمريكا



آسيمو، ربات دو پاي شركت هوندا كه شبيه انسان است در حال برگزاري يك تور علمي مي باشد. در اين تور علمي كه از نيويورك آغاز گرديده است اين ربات توانايي خود نظير رقصيدن و بالارفتن از پله ها را به نمايش خواهد گذاشت.
اين تور كه تا 25 مارس سال 2004 ادامه خواهد داشت شامل يك نمايش 25 دقيقه اي در هر شهر مي باشد كه سعي دارد تا جوانان را به مشاغل علمي و مهندسي ترغيب نمايد. ربات هاي آسيمو هم اكنون در ژاپن متداول شده اند و به عنوان راهنماي تورها نيز به كار مي روند.
شهرهايي چون شيكاگو، آتلانتا، بوستون، سياتل، لس آنجلس، واشنگتن و فيلادلفيا ميزبان آسيمو خواهند بود.