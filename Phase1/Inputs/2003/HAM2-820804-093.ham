نگاه ديگر
465 فيلم در جشنواره 100



مدير اجرايي  نخستين  جشنواره  سراسري  فيلم  100 گفت : تاكنون  465 فيلم  از استان هاي  مختلف  كشور به  دبيرخانه  اين  جشنواره  رسيده  است .
بهنام  بهادري  در گفت وگو با خبرنگار ايرنا افزود: اين  فيلم ها از استان هاي  زنجان ، يزد، كهكيلويه  و بويراحمد، اصفهان ، مركزي ، قم ،بوشهر، مازندران ، آذربايجان  غربي  و شرقي ، ايلام ، فارس ، همدان ، تهران ،خوزستان ، كردستان ، سيستان  و بلوچستان ، كرمان  و لرستان  به  اين  دبيرخانه واصل  شده  است . وي  گفت : همچنين ، اعضاي  هيات  انتخاب  و داوري  اين  جشنواره  نيز مشخص  ومعرفي  شدند.بهادري  افزود: كريم  عظيمي ، نادر شيخ الاسلامي  و بهنام  بهادري  از اعضاي هيات  انتخاب  و بهزاد خداويسي ، مهرداد اسكويي  و حسن  نجفي  از اعضاي  هيات داوري  هستند. به  گفته  وي ، اسامي فيلم هاي  منتخب  اين  دوره  از جشنواره  در بخش  مسابقه  اول  آذرماه  سال  جاري  اعلام  خواهد شد.
نخستين  جشنواره  سراسري  فيلم  100، يازدهم  تا سيزدهم  آذر ماه  به  ميزباني  كرج  برگزار خواهد شد.
مسعود اميني: سينماي كوتاه قائم به ذات نيست
مسعود اميني كارگردان فيلم كوتاه گفت: سينماي كوتاه متمايز از سينماي بلند نيست و بحرانهاي سينمايي به شكل نوع ديگري در فيلم كوتاه به لحاظ مضمون و ساختار وجود دارد. اميني كه يكي از داوران بخش مسابقه فيلم كوتاه جشن خانه سينما بود، مشكل مهمتر سينماي كوتاه را نسبت به سينماي بلند وابستگي فيلم كوتاه به بدنه كل سينما عنوان كرد.
اميني گفت: هنگامي سينماي كوتاه در اوج به سر مي برد كه بدنه سينما، سالم، تنومند و قوي باشد. وقتي بدنه اصلي سينما ناقص و بيمار باشد مشكلات سينماي كوتاه دو چندان مي شود. به گفته اميني، سينماي كوتاه قائم به ذات نيست و جدا كردن آن از سينماي بلند تلاش بيهوده اي است.سينماي كوتاه هم جزيي از بدنه عام سينما است و تنها زمان آن متفاوت است. وي درباره تفاوتهاي شيوه توليد ويديويي، ديجيتال و 35 ميليمتري گفت: اينكه فيلم را با چه دوربيني بسازيم فرقي ندارد مهم اين است كه در استفاده از هر فن آوري، استانداردهايش رعايت شود. اگر از امكانات ديجيتال استفاده مي كنيم بايد استانداردهاي كيفي آن را نيز رعايت كنيم. ما متاسفانه همه اينها را با هم قاطي مي كنيم در صورتي كه هر كدام چارچوب(فرمت )و شكل خاص خود را دارد.
7 سينماي آذربايجان غربي به تعطيلي كشيده شد
مدير كل  فرهنگ  و ارشاد اسلامي  استان  آذربايجان  غربي  گفت : 45 درصد از سينماهاي  اين  استان  به  دلايل  مختلف  اكنون  تعطيل  شده  است .
حجت الاسلام  محمدباقر سپهري  روز چهارشنبه  در گفت  و گو با ايرنا اظهارداشت : از مجموع  18 سينماي  اين  استان  هم اكنون  11 سينما فعال  بوده  و بقيه به  دليل  ضرردهي  به  تعطيلي  كشيده  شده  است .
وي  با اشاره  به  عدم  استقبال  مردم  از سينماها يادآور شد تعداد تماشاگران فيلمهاي  سينمايي  با 60 درصد كاهش  از يك  ميليون  و 363 هزار نفر در سال  77به  534 هزار نفر در سال  81 رسيده  است .
وي  گفت : تعداد صندلي  سينماهاي  آذربايجان  غربي  نيز از هشت  هزار و 467صندلي  در سال  68 به  پنج  هزار و 900 صندلي  در زمان  حاضر رسيده  است .
سپهري  محدوديت  نمايش  فيلمهاي  ايراني  و خارجي ، عدم  رعايت  ذائقه  مخاطبين ،ورود سيستمهاي  نوين  نمايش  فيلم  از جمله  سي  دي ، ماهواره ، ويديو، نارسايي شبكه هاي  توزيع  در كنار عدم  حمايتهاي  لازم  مالي  را از عمده  مشكلات  سينماهاي استان  عنوان  كرد.وي  يادآور شد، با توجه  به  وضعيت  اقتصادي  سينماها و بالابودن  هزينه  اداره آنها و عدم  سرمايه گذاري  براي  بهبود كيفيت  سالن  سينماهـا باعث  شده  جاذبه سينما براي  مردم  كم  شده  و يا از بين  برود.
سپهري  گفت : در مقابل  اين  روند، تعداد فروشگاه هاي  عرضه  محصولات  فرهنگـي  رو به  گسترش  است  بطوري كه  تعداد آنها از 55 فروشگاه  در سال  77 اكنون  به  بيش از 320 فروشگاه  رسيده  است .استان  آذربايجان  غربي  داراي  دو ميليون  و 675 هزار نفر جمعيت  است .



•••
فيلم آبان منتشر شد
ماهنامه سينمايي فيلم براي آبان 82 منتشر شد.
بهرام بيضايي سينما و بهرام بيضايي تئاتر با نگاهي به نمايش شب هزارويكم، سيري در كارنامه فيليپ گلس و نقد موسيقي ساعت ها،بانك فيلمنامه بانك شما، گزارش چهارمين جشنواره سيما، درباره مسافري از هند، نقد فيلم هاي گاهي به آسمان نگاه كن و پولكه يك آيين مذهبي، گفت و گو با هانيه توسلي و احمد آقالو، برايان دپالما و سينمايش با نگاهي به ده فيلم او، فيلم هاي روز سينماي جهان و...
مطالبي است كه در اين شماره مجله فيلم به چاپ رسيده است.