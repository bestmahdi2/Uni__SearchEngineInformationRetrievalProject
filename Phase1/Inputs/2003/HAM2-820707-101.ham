والنتينو روسي
غول كوچك
مسيح فرزانه - اين هفته به غير از قهرماني «مايكل شوماخر» در پيست «مونتزا» ايتاليا، دنياي سرعت و به خصوص موتورسواري تحت الشعاع قهرماني «والنتينو روسي» جوان و عضو تيم «اپسول هوندا» بود. در اين هفته مسابقات «موتوجي - پي» ياهمان موتورسواري قهرماني جهان در «ريودوژانيرو» برزيل و در پيست «نلسون پيكوت» برگزار گرديد. از مشخصات فني اين پيست مي توان به احداث آن در سال 1978 و بازسازيش در سال 1995 اشاره كرد، طول پيست 4933 متر و عرض آن 18 متر است. در اين دور از مسابقات مثل هميشه «والنتينو روسي» ايتاليايي، با ثبت زمان 633/36/44 ثانيه نفر اول شد، «سته گيبرنائو» اسپانيايي و موتورسوار تيم «تله فونيكا هوندا» با ثبت زمان 633/36/41 ثانيه نفر دوم شد و پشت سر او افرادي نظير «ماركاتو تامادا»، «مكس بياجي»، «نيكي هايدن» و «لوريس كاپيروسي» به ترتيب در مكانهاي سوم تا ششم قرار گرفتند.
در پايان جدول زمان بندي نيز «ديوئيچي كيونادي» قرار داشت.
در رده بندي كلي و تا پايان اين دور از مسابقات نيز به ترتيب امتيازات: «والنتينو روسي» با 262 امتياز «سته گيبرنائو» با 211 امتياز «مكس بياجي» با 174 امتياز، «لودپس كاپيروسي» از تيم «دوكائي» با 123 امتياز «تروي باي ليس» با 112 امتياز در مكانهاي اول تا پنجم قرار داشتند، ضعيف ترين شركت كننده نيز «اندرو پتي» استراليايي و عضو تيم كاوازاكي بود كه در بين
26 شركت كننده تنها توانست 3 امتياز كسب كند. در كلاس «250 سي.سي» نيز «مانوئل پوجيالي» به مقام قهرماني دست يافت و پس از پايان مسابقات گفت: اين دور از رقابتها فوق العاده سخت بود، هوا واقعاً گرم بود و مسابقات در سطح بالا و فشرده اي انجام شد و بايد بگويم، اين دور برايم زيبايي خاصي داشت، البته من خيلي هم خوش شانس بودم و از اين قهرماني واقعاً خوشحالم. زمان ثبت شده براي «به توجيالي» نيز 255/9/42 ثانيه بود. «به توجيالي» در ادامه گفت: براي اين رقابت تمرين فوق العاده زيادي كرده بودم، تمرينات سخت و طاقت فرسا و خوشحالم كه نتايج اين سختيها، يك قهرماني شيرين و دوست داشتني بود. «رابي دولفو» نفر دوم و نايب قهرمان گروه «250 سي سي» نيز گفت: دورو «لپ» آخر فوق العاده جذاب و ديدني بود و خودم از حركاتم لذت بردم! مسير طولاني پيست همه را خفه كرده بود، اما در تمام مدت با هم مي جنگيديم، واقعاً خسته شده بودم ولي به هر صورت توانستم از صدر «راندي دي پوينه» به راحتي رد شوم. در پايان پيست به سختي سعي كردم كه «پوجيالي» را بگيرم، اما او به سرعت از من فاصله گرفت، ما در پايان هفته ها نيز با هم به خوبي تمرين مي كنيم و اين نتيجه آن زحمات است.
«رندي دي پونيه» كه در گروه «250 سي.سي» به مقام سومي دست يافت گفت: كسب مقام سومي به هيچ وجه مرا راضي و خشنود نكرد، فكر مي كنم از جدول قهرماني فاصله زيادي گرفتم و حالا 9 امتياز از «پوجيالي» عقب تر هستم، در ابتداي مسابقه ناگهان ديديم كه «پوجيالي» از من فاصله زيادي گرفت، پس تصميم گرفتم تا پايان رقابت از «رابي دولفو» عقب نيافتم، به هر صورت سوم شدم و بروي سكو رفتم، اما به هيچ وجه از كسب اين مدال برنز خوشحال نخواهم شد.
اما «والنتينو روسي» پسر 21 ساله و اعجوبه دنياي موتورسواري در حالي كه از خوشحالي در پوست خود نمي گنجيد به نماينده رسانه ها و مطبوعات ورزشي گفت: امروز به سختي تلاش كردم و رقابت شانه به شانه اي با حريفان داشتم. سعي كردم تمام انرژي خودم را صرف اين دور از مسابقات بكنم، زيرا شايد در «لپهاي» بعد فرصت چنين كاري را پيدا نكنم، به هر صورت فكر مي كنم از فردا بايد براي دور بعد تمريناتم را شروع كنم. البته بايد بگويم كه اين پيست، يكي از پيستهاي موردعلاقه من بود. به راحتي و پس از سپري شدن يك زمان كوتاه با شرايط پيست كنار آمدم و توانستم سرعت قابل توجهي به موتورم بدهم و با اين اوصاف با قدرت تمام از سد «ست گيبرنائو» گذشتم و تازه يك نفس راحت كشيدم و حالا حس مي كنم مقامي را براي قهرماني پايان فصل بدست آورده ام. «سته گيبرنائو» نفر سوم اين كلاس نيز رو به خبرنگاران گفت: در ابتدا بايد از مقام مسئولان و تكنيسينهاي تيم «هوندا» تشكر كنم، همه آنها به من كمك شاياني كردند و اين مقام را مديون آنها هستم، من در مسابقات دور قبل دچار تصادف شده بودم و آسيب ديده بودم، تيم پزشكي نيز تمام شرايط ايده آل را برايم فراهم نمود.



«لوريس كاپيروسي» نيز كه در اين گروه نايب قهرمان شد در سخنان كوتاهي گفت: به هر صورت توانستم شرايط خودم را به اثبات برسانم، روز قبل و در دور «وارم آپ» هوا باراني شد، اما در روز مسابقه زمين بشدت گرم شد و همين امر تايرهاي مرا دچار مشكل نمود. البته هدف من در ابتداي مسابقات قرار گرفتن در صدر موتورسواران اين گروه بود، ولي خوب مثل هميشه «والنتينو روسي» پرقدرت تر از سايرين بود.
«مكس بياجي» نفر چهارم اين كلاس نيز در سخنان كوتاهي گفت: اين دور از مسابقات به هيچ وجه برايم ايده آل نبود، در ابتدا همه چيز ايده آل بود، اما دقيقاً در آخرين «لپ» يك يا دو اشتباه كوچك كردم و نهايتاً نتوانستم آنها را جبران كنم، زيرا جمع كردن موتوري كه تعادلش به هم خورده است و همين طور سرعت دادن به اين موتور كار فوق العاده سخت و خطرناكي بود.
به هر صورت اين دور از مسابقات قهرماني «موتو جي پي» باز هم با قهرماني و اقتدار تمام «والنتينو روسي» همراه شد. اين پسرك ايتاليايي امسال نيز شانس نخست قهرماني است، اما نبايد از حريفي همچون «ماكوتو تامادا» چشم پوشيد، رقابتهاي اين رشته در هفته هاي آينده داغ تر دنبال خواهد شد.