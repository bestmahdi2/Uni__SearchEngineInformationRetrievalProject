10 تنيس باز ايراني در رده بندي اتحاديه تنيس بازان حرفه اي
گروه ورزشي: براي  نخستين بار در طول  25 سال  گذشته ، 10 تنيس  باز ايراني  در فهـــرست رده بندي  اتحاديه  تنيس بازان  حرفه اي  جهان  قرار گرفتند.
براساس  قوانين  اتحاديه  تنيس بازان  حرفه اي ، هر تنيس بازي  كه  بتواند راهي جداول  اصلي  مسابقات  بين المللي  تنيس  چلنجر شود در رده بندي  اين  اتحاديه قرار خواهد گرفت .
چهار تنيس باز كشورمان  يكشنبه شب  درپايان  مرحله  مقدماتي  پيكارهـــــــاي  بين المللي  تنيس  چلنجر تهران  كه  در زمين هاي  تنيس  مجموعه  ورزشي  انقلاب  تهران برگزار مي شود موفق  به  صعود به  جدول  اصلي  اين  رقابتها شدند.
«اكبر طاهري »، «مهرداد وهابي »، «امير مهذب  نيا» و «اميد سوري » نفراتي  بودند كه  با شكست  دادن  حريفان  خود به  جدول  اصلي  اين  رقابتها صعود كردند.
همچنين  «كوروش   هاشميان » و «روزبه  كامران » با قرعه كشي  موفق  به  راهيابي  به  جدول  اصلي  شدند.
«انوشا شاهقلي »، «اشكان  شكوفي »، «شهاب  حسني » و «فرشاد تلاور» نيز به دليل  ميزباني  ايران ، مستقيما در جدول  اصلي  قرار گرفتند.