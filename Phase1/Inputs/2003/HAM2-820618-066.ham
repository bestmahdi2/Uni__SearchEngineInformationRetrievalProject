نشست كارشناسان بانك جهاني و مسئولان صندوق بازنشستگي ايران
كارشناسان بانك جهاني و سازمان مديريت و برنامه ريزي طي نشست مشتركي در روز گذشته،بررسي چالشها و فرصتهاي صندوقهاي بازنشستگي را آغاز كردند.
اين نشست كه تحت عنوان كارگاههاي آموزشي برگزار شد،امروز نيز ادامه خواهد داشت.
روز گذشته مباحثي همچون صندوقهاي ذخيره اي يا غير ذخيره اي، اهداف اجتماعي، اقتصادي صندوقهاي بازنشستگي و گزينه هاي اصلاحات مورد بحث و بررسي قرار گرفت. در اولين روز اين نشست، معاون اجتماعي سازمان مديريت و برنامه ريزي و مدير عامل سازمان تامين اجتماعي سخنراني كردند.
بانك جهاني در گزارشي كه سال گذشته تهيه كرده بود، نسبت به وضعيت صندوقهاي بازنشستگي به ايران هشدار داده بود كه اين نشستها به منظور بررسي وضعيت فعلي صندوقهاي بازنشستگي و راهكارهاي برون رفت از وضعيت موجود برگزار مي شود.
كارشناسان بانك جهاني به ايران هشدار داده اند كه بدهيهاي تامين نشده صندوقهاي بازنشستگي ايران طي دوره 2002 تا 2007 به بيش از دويست درصد توليد ناخالص داخلي ايران مي رسد.