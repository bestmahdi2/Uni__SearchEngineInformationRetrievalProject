فعاليت هاي فكري موجب كاهش خطر ابتلا به بيماري آلزايمر مي شود
نتايج تحقيقات 21 ساله نشان مي دهد كه فعاليت هاي مداوم فكري خطر بروز آلزايمر و ديگر اشكال زوال عقل را در افراد مسن كاهش مي دهد. در اين تحقيق، نواختن موسيقي و انجام بازي هايي مثل شطرنج با كاهش خطر ابتلا به آلزايمر در 469 فرد مسن مرتبط شناخته شد.
شركت هفتگي در اين فعاليت ها خطر زوال عقل را تا 7 درصد كاهش داد و در كساني كه دستكم 11 روز در ماه فعاليت هاي فكري داشتند ميزان خطر براي آنها 63 درصد كاهش نشان داد.
محققان هشدار دادند كه افراد شركت كننده در اين تحقيق نمايانگر كل جمعيت نيستند. زيرا بيشتر آنها بالاي 75 سال سن داشتند در حاليكه زوال عقل عموماً افراد بالاي 65 سال را مبتلا مي كند.
به گفته محققان در صورت وجود يك رابطه علت و معلولي در اين زمينه و شركت در فعاليت هاي تفريحي،  ذخاير ادراكي را افزايش مي دهد و علايم باليني و آسيب شناختي زوال عقل را به تاخير مي اندازد.