سايه روشن زندگي
طلاق
*طبق گزارش سازمان ثبت احوال، آمار طلاق در پايتخت در سال 1375 بيش از هفت هزار و 850 فقره بوده كه اين رقم در سال گذشته به 12 هزار و 173 فقره افزايش يافته است.
ناباروري
*براساس آمارها از هر 6 زوج در جهان يك زوج دچار مشكلات ناباروري هستند كه از اين ميان 40 درصد مربوط به مردان، 40 درصد مربوط به زنان و 20 درصد موارد هم مشكل مشترك است.
فقر حركت
*به گفته معاون سلامت وزارت بهداشت، 85 درصد جمعيت ايران دچار فقر حركتي هستند.



قدرت خريد ايراني
*در اقتصاد جهاني، ايران از نظر توان اقتصادي در رديف 37 و از نظر قدرت خريد در رديف 69 قرار دارد. درآمد سرانه در ايران براساس ارزش اسمي حدود 1400 دلار و براساس برابري قدرت خريد حدود 5500 دلار است، در حاليكه ميانگين جهاني آن براساس ارزش اسمي حدود 5600 و بر اساس برابري قدرت خريد حدود 7500 دلار است.
اگر نفت نبود
*به گفته معاون وزير صنايع و معادن ميزان درآمد نفتي و غيرنفتي ايران در سال گذشته بالغ بر 20 ميليارد دلار بود كه اگر نفت و درآمدهاي نفتي آن نبود بايد به جاي آن رقمي معادل 100 ميليارد دلار كالا و خدمات در كشور توليد مي شد.



شير
*به گفته مديرعامل صنايع شير كشور، سرانه مصرف شير در ايران يك چهارم كشورهاي پيشرفته است. ميزان مصرف سالانه شير در ايران به ازاي هر نفر 70 كيلوگرم است كه اين رقم در كشورهاي پيشرفته حدود 300 كيلوگرم در سال است.
اعتياد
*دبير شوراي هماهنگي مبارزه با موادمخدر خراسان گفت: پنج درصد از افراد بالغ در كشور به نوعي وابستگي به موادمخدر دارند. 100 هزار نفر از زندانيان كشور را معتادان تشكيل مي دهند.
ايدز
*برخلاف خبري كه چند روز پيش منتشر شد، دبير شوراي هماهنگي مبارزه با موادمخدر در تاريخ 11/3/82 گفت: براساس آمار سازمان ملل متحد مبتلايان به ايدز در كشور 35 هزار نفر هستند.
320 ميليون ليتر
*به گزارش دفتر فرهنگ سازي و ارتباطات سازمان بهينه سازي مصرف سوخت كشور، حذف تجهيزات اضافي در خودروهاي سنگين 320 ميليون ليتر سوخت، معادل 42 ميليون دلار صرفه جويي به همراه دارد.
زلزله
*در صورت وقوع زلزله در تهران، بيش از 50 درصد از مراكز درماني، خدماتي و حتي آتش نشاني آسيب خواهند ديد و حداقل 7/1 ميليون نفر از شهروندان تهراني در مناطق مختلف كشته خواهند شد.
5/6 برابر استاندارد
*به گفته اكبر تركان معاون برنامه ريزي وزارت نفت مصرف انرژي در ايران 5/6 برابر استاندارد جهاني است. در زمان حاضر هر ايراني سالانه يك هزار متر مكعب گاز طبيعي مصرف مي كند.



ميلياردها ريال دود
*رئيس سازمان بهزيستي كشور اعلام كرد: 12 ميليون سيگاري سالانه پنج هزار ميليارد ريال به اقتصاد كشور ضرر وارد مي كنند. همچنين معتادان به موادمخدر در كشور كه بيش از دو ميليون نفر مي باشند، هر يك سالانه 50 ميليون ريال به كشور ضرر مي زنند.
*=000/000/2 * 000/000/50