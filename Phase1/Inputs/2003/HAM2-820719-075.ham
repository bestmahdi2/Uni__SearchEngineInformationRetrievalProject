دهمين اجلاس سازمان كنفرانس اسلامي امروز آغاز مي شود
دهمين نشست سازمان كنفرانس اسلامي شامل كارشناسان، وزيران خارجه و سران 57 كشور عضو اين سازمان از 19 تا 26 مهرماه در پوتراجايا پايتخت سياسي - ستادي مالزي برگزار مي شود.
روزهاي 19 تا 23 مهر جلسه هاي كارشناسي وزيران خواهد بود و جلسه سران در روزهاي 24 تا 26 برگزار خواهد شد.
به گزارش ايرنا از كوالالامپور به نقل از مقام هاي مالزي بيش از 1800 خبرنگار و عكاس براي پوشش خبري اين اجلاس به مالزي رفته اند.
در اجلاس اين دوره سازمان كنفرانس اسلامي، مسأله رابطه روسيه با اين سازمان، بيش از ديگر موضوعات، توجه محافل خبري را جلب كرده است.
يك  مقام  مسئول  در دبيرخانه  سازمان  كنفرانس  اسلامي در بندر جده  عربستان گفت : سران  كشورهاي  عضو اين  سازمان  در نشست  مالزي ، درخواست  عضويت  روسيه  را بررسي  خواهند كرد.
به گزارش ايرنا از رياض سايت  اينترنتي  محيط روز پنجشنبه  به  نقل  از اين  مقام  كه  نامش  را ذكرنكرد، نوشت : پيوستن  روسيه  به  سازمان  كنفرانس  اسلامي تنها به  عنوان  «ناظر» ممكن  خواهد بود.
وي  در توضيح   اين  نظريه  افزود: وجود اكثريت  مسلمان  در يك  كشور از شرايط اصلي  عضويت  رسمي در سازمان  كنفرانس  اسلامي است  درحالي  كه  روسيه  به  عنوان كشوري  كه  شهروندان  آن از چند دين  و از جمله  اسلام  پيروي  مي كنند شناخته  شده است .
مسكو از مدتها پيش  به  دليل  برخورداري  از 20 ميليون  جمعيت  مسلمان ، خواهان  پيوستن  به  سازمان  كنفرانس  اسلامي شده  بود.
در همين  چارچوب  «عبدالواحد بلقزيز» دبيركل  سازمان  كنفرانس  اسلامي  نيز در سال  جاري  به  دعوت  وزير امور خارجه  روسيه  به   اين  كشور سفر كرد و از نزديك  با فعاليت هاي  مسلمانان   اين  كشور و وضعيت  آنها آشنا  شد.
در همين حال ولاديمير پوتين  رئيس  جمهوري  روسيه  از طرف  ماهاتير محمد نخست  وزير مالزي و رئيس  سازمان  كنفرانس  اسلامي براي  شركت  در اجلاس   اين  سازمان  در كوالالامپور دعوت  شد.
به گزارش ايرنا از مسكو روزنامه  ورميانووستي  با اعلام   اين  خبر افزود: اين  نخستين  بار است  كه  در طول  34 سال  تاريخ  تاسيس سازمان  كنفرانس  اسلامي رئيس  جمهوري  روسيه  به  عنوان  ميهمان  در آن حضور مي يابد.