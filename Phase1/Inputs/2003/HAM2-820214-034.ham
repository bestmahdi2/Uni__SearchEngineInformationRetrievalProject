توقف يوونتوس در رم
گروه ورزشي: تيم يوونتوس در هفته سي ويكم كالچو در زمين لاتزيو با تساوي بدون گل متوقف شد تا وضعيت قهرماني اش به هفته آينده موكول شود.
يوونتوس اكنون با 68 امتياز در صدر جدول قرار دارد و در صورت پيروزي خانگي هفته آينده برابر پروجا عنوان قهرماني اين فصل كالچو را از آن خود خواهد كرد. در ساير بازي هاي اين هفته اينتر برابر آتالانتا با تساوي يك بر يك متوقف شد تا راه قهرماني يوونتوس هموارتر شود. مارتينز 18 ساله در دقيقه 13 اينتر را صاحب گل كرد اما در دقيقه 71 گوتاري گل تساوي را به سود آتالانتا به ثمر رساند. آث ميلان ديگر تيم شهر ميلان با دو گل اينزاگي(10)پنالتي و نستا(59)از سد كومو گذشت. در ساير بازي ها كيه وو سه بر يك بر پياچنزا فائق آمد.
مودنا در زمين خود با امپولي به تساوي يك بر يك رسيد. بولونا در يك بازي پربرخورد دو بر يك پارما را در خانه اش شكست داد. پروجا در زمين خود با برشيا با تساوي بدون گل متوقف شد، آث رم سه بر دو مقابل رجيانا به پيروزي دست يافت و اودينزه هم با يك گل بر تورينو فائق آمد.
در پايان هفته سي ويكم سقوط تيم هاي تورينو و كومو به دسته دوم قطعي شد.
رم - يوونتوس با توقف مقابل لاتزيو براي رسيدن به قهرماني كالچو هفته آينده بايد پروجا را در تورين شكست دهد. حتي تلاش هاي دل پيرو نيز در اين بازي بي فايده بود او بالاتر از ميهايلوويچ به توپ ضربه مي زند.