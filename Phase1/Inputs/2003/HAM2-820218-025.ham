نمايشگاه عكس ترافيك تهران در تصوير گشايش مي يابد
دومين نمايشگاه گروهي عكسهاي ترافيكي تحت عنوان ترافيك تهران در تصوير طي مراسم ويژه اي با حضور تعدادي از اعضاي شوراي اسلامي شهر تهران و همزمان با دومين هفته شروع به كار اين شورا صبح شنبه بيستم ارديبهشت گشايش خواهد يافت.
به گزارش روابط عمومي سازمان حمل و نقل و ترافيك شهرداري تهران در اين نمايشگاه كه با شعار «ترافيك روان - هنر پويا» در معرض ديد علاقه مندان قرار خواهد گرفت به موضوعاتي مانند ترافيك و شهروندان كوچك، راهبندان ناشي از سد معبر در معابر پياده و سواره، ترافيك و معلولان و نابينايان، راهبندان ناشي از آب گرفتگي در معامبر، خودروهاي فرسوده، موتورسيكلت  سواران متخلف، اسراف در مصرف بنزين و حمل بار غيرمجاز از سوي خودروها پرداخته شده است. بنابراين گزارش اين نمايشگاه در برگيرنده 70 عكس ترافيكي از پيمان گل سرخ، اميد صالحي و جواد منتظري مي باشد. گفتني است محل برگزاري نمايشگاه ترافيك تهران در تصوير، نگارخانه آينه شهر به نشاني انتهاي خيابان پاسداران، ضلع جنوبي بوستان نياوران، شماره 842 مي باشد.