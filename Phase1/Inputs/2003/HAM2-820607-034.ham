كروبي: لازمه  رونق  اقتصادي      سرمايه گذاري  بخش  خصوصي  است
رئيس  مجلس  شوراي  اسلامي  گفت : رونق  اقتصادي  و ايجاد اشتغال  در كشور در بخش هاي  مختلف  نيازمند سرمايه گذاري  بخش  خصوصي  است. 
حجت الاسلام والمسلمين «مهدي كروبي » ديروز در پنجمين  روز از هفته  دولت  در مراسم  كلنگ زني  كارخانه  پتروشيمي  هگمتانه  همدان  افزود: مقام  معظم  رهبري  و دولت، حامي  بخش  خصوصي  هستند تا بتواند از اين  بخش  براي  توسعه  صنعت  استفاده كند. وي  اضافه  كرد: اكنون  ايرانيان  خارج  از كشور و سرمايه گذاران  داخلي  تمايل زيادي  به  سرمايه گذاري  دارند و ظرفيت  اين  سهم  نيز در كشور وجود دارد به شرط آنكه  از آنان  حمايت  شود. مدير عامل  شركت  صنايع  پتروشيمي  ايران  نيز گفت : هنوز جاذبه  كافي  براي سرمايه گذاري  بخش  خصوصي  در كشور به ويژه  استان  همدان  فراهم  نشده  است .«محمد نعمت  زاده » افزود: به رغم  اينكه  محور توسعه  همدان  كشاورزي  است ، اما لازم  است  كه  صنعت  نيز جهت  افزايش  ارزش  افزوده  جايي  براي  خود باز كند.وي  از همه  مسئولان  خواست  تا فضا را براي  سرمايه گذاري  در بخش  صنعت  جذابتركنند. مدير اجرايي  طرح  پتروشيمي  همگتانه  نيز گفت : صنايع  پتروشيمي  همدان  در صورت راه اندازي ، قادراست  سالانه  يك ميليون تن مواد اوليه براي  مصرف  در كارخانه هاي  شيميايي  كشور توليد كند. سيد «جلال  ساداتيان  » افزود: هزينه  اجراي  اين  طرح  يك  هزار ميليارد ريال  برآورد شده  است  كه  به  صورت  ريالي  و ارزي  سرمايه گذاري مي شود. وي  اضافه  كرد: 57 درصد عمليات  اجرايي  اين  طرح  توسط بخش  خصوصي ، 33 درصد توسط صنايع  پتروشيمي  و 10 درصد نيز توسط يك شركت  ايتاليايي  انجام مي  شود. ساداتيان  اظهارداشت : اين  طرح  در زميني  به  وسعت  100 هزار متر مربع  و با زيربناي  70 هزار مترمربع  در كيلومتر پنج  جاده  همدان  به تهران  احداث  مي شود. وي  گفت : با اجراي  گام  اول  اين  طرح  زمينه  اشتغال  150 نفر فراهم  خواهد شد. وي  افزود: شركت  پتروشيمي  هگمتانه  همدان  بدون  هر گونه  آلودگي  زيست  محيطي است  و در رديف  صنايع  پاك  به شمار مي رود.
رئيس  مجلس  شوراي  اسلامي  كه  صبح  ديروز وارد همدان  شد،  درسفر يك  روزه  خود علاوه  بر پتروشيمي ، كارخانه  توليد «شمش  لحيم » و خط جديدتوليد در شركت  «كيان  كودسا» در ملاير را نيز افتتاح  كرد.