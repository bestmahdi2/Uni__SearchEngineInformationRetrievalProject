14 ديپلمات كوبايي از آمريكا اخراج شدند
وزارت  خارجه  آمريكا اعلام  كرد، واشنگتن  14 كوبايي  را به  علت  انجام  امور «غيرقابل  پذيرش » اخراج  مي كند.
به گزارش ايرنا از واشنگتن فيليپ  ريكر سخنگوي  وزارت  خارجه  آمريكا در نشست  خبري  روزانه  خود گفت : واشنگتن  در پاسخ  به  برخي  اعمال  نامناسب  و غيرقابل  پذيرش  ديپلمات هاي  كوبايي  14 تن  از آنان  را اخراج  مي كند.
وي  افزود: رژيم  كوبا سابقه طولاني  در جاسوسي  در آمريكا دارد.
هفت  تن  از اين  افراد از دفتر نمايندگي  كوبا در سازمان  ملل  و هفت  تن ديگر از دفتر حفاظت  منافع  كوبا در واشنگتن  اخراج  مي شوند. دپيلمات هاي  دفتر حفاظت  منافع  كوبا در واشنگتن  «عناصر نامطلوب» شناخته  شده  و اخراج  شده اند.
وزارت  خارجه  آمريكا از ديپلمات هاي  نمايندگي  كوبا در سازمان  ملل تنها خواست  نيويورك  را  ترك  كنند.
اين  چهارده  نفر ده  روز فرصت  دارند خاك  آمريكا را ترك  كنند.
سخنگوي  وزارت  خارجه  آمريكا تأكيد كرد، اين  افراد ديپلمات هاي  رده  پايين  كوبايي  بوده  اند. وي  افزود: داگوبرتو رودريگز رئيس  دفتر حفاظت  منافع  كوبا در واشنگتن  و برونو رودريگز پاريلا سفير كوبا در سازمان  ملل  هيچ يك  جزء اين  افراد نيستند. دولت  كوبا هنوز هيچ  واكنشي  به  اين  اقدام  آمريكا نشان  نداده  است .
وزارت  خارجه  آمريكا در ماه  نوامبر نيز چهار ديپلمات  كوبايي  را از اين  كشور اخراج  كرد. كوبا هم  محدوديت هاي  بيشتري  در سفر ديپلمات هاي  آمريكايي  به   هاوانا ايجاد كرده  است .
ريكر گفت : برخورد دولت  كوبا با ديپلمات هاي  آمريكايي  نظير برخورد آمريكا با ديپلمات هاي  كوبايي  نيست .