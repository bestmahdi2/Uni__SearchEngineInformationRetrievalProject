جايزه اينتل براي دانش آموز هندي
bhushan prakash دانش آموز هندي توانست جايزه ارزنده جشنواره بين المللي علوم و مهندسي شركت اينتل را از آن خود نمايد. در بخش شيمي وي رتبه چهارم را به خود اختصاص داد. تحقيق او در مورد نانولوله هاي كربني كه بحثي جديد در نانوتكنولوژي به شمار مي آيد وي را در دريافت اين جايزه ياري نمود.
prakash ضمن ابراز شادماني خود از دريافت يكي از جوايز اين جشنواره گفت اميد دارد تا در آينده افتخارات بيشتري را كسب كند و سبب سرافرازي كشورش گردد. هنگامي كه از او پرسيده شد آيا چهارم شدن او را ناراحت نكرده است، چنين پاسخ داد: «در ابتدا بله، اما وقتي كه يكي از داوران جشنواره كه هندي هم بود با من صحبت كرد، نااميدي من تبديل به شعف و شادماني گشت. او به من گفت ساير برندگان از كشورهايي مي آيند كه در آن فناوري هاي پيشرفته در دسترسشان است. پس موفقيت من به دليل طي نمودن مسيري به مراتب دشوارتر، شيرين تر است.»
اين جشنواره كه از سوي شركت اينتل به صورت سالانه برگزار مي گردد امسال بين روزهاي 11 تا 16 مه در كليولند برگزار گرديد و bhushan يكي از 6 نماينده هند در آن بود.
او عضويت در مؤسسه فناوري هند را از اهداف خود نام برد و گفت كه قصد دارد تا تحقيقات خود در بخش نانولوله ها را ادامه دهد.
اين اولين باري نيست كه bhushan جايزه اي بين المللي را به خود اختصاص مي دهد. سال گذشته او براي يك تجربه كاري دو هفته اي در ناسا از كشور هند انتخاب گرديد. از بين ده هزار داوطلب انجام اين كار تنها 8 نفر برگزيده شدند كه او يكي از اين منتخبان بود. در طول مدت اقامت در ناسا وي در پروژه اي در مورد مريخ شركت نمود. در اين زمان bhushan با دانشمندان مشهوري در ناسا همكاري كرد. خود او اين تجربه دو هفته اي را رويايي مي داند كه به حقيقت پيوست.
پدر او سرخوش از افتخارآفريني فرزندش مي گويد پشتوانه علمي او ارثي نيست و حوزه فعاليت وي تجارت مي باشد.