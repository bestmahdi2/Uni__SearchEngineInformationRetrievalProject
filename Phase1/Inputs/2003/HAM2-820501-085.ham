ليگ برتر دووميداني كشور در تهران برگزار مي شود
گروه ورزشي: سومين مرحله ليگ برتر دووميداني باشگاه هاي ايران از روز 9 و 10 مرداد ماه در ورزشگاه شيرودي تهران برگزار مي شود.
حسين جلالي رئيس فدراسيون دووميداني ضمن اعلام اين مطلب افزود در اين مسابقه ها باشگاه هاي بزرگي همچون پيكان، پاس، استقلال اهواز و ذوب آهن اصفهان و... حضور دارند و تمام قهرمانان دووميداني و مدال آوران اين رشته در آن شركت مي كنند. جلالي گفت: در اين مسابقه ها حضور مردم و خانواده ها در ورزشگاه رايگان است و به جز جوايز نقدي كه براي قهرمانان دووميداني در نظر گرفتيم طي مراسم قرعه كشي براي مردم نيز جوايز بي شمار و ارزنده اي در نظر گرفتيم. رئيس فدراسيون دووميداني گفت: يكي از اهداف ما نزديك كردن مردم به اين رشته پايه و مفرح است. در كشورهاي پيشرفته بيشترين تماشاگر براي رقابتهاي دووميداني حضور پيدا مي كنند و اين عامل مهمي براي پيشرفت اين ورزش است. شايان ذكر است كه مسابقه هاي ليگ دووميداني ايران به طور مستقيم از صدا و سيما پخش مي شود.