امام جمعه موقت تهران:
حمله آمريكا به عراق مرگ سازمان ملل است
تهران - خبرگزاري جمهوري اسلامي: آيت  الله  امامي كاشاني  امام  جمعه  موقت  تهران  ازحضورگسترده «مردم ايران» در راهپيمايي ها و آيين هاي  گراميداشت  سالگرد پيروزي  انقلاب  اسلامي قدرداني  كرد و آنرا نمايشي  بـــزرگ  از «غيرت  ديني  و ملي  ايرانيها» توصيف كرد.
وي  گفت : ايرانيها در راهپيمايي هاي  يوم  الله  22 بهمن  با حضور گسترده ، پرشور و با نشاط خود، بار ديگر اين  پيام  را به  گوش  جهانيان  رساندند كه انقلاب  اسلامي را متعلق  به خود مي دانند و اين  ادعاي  بيگانگان  كه  مردم ايران  از ايدئولوژي  اسلامي خسته  شده اند، سخني  بسيار بيهوده  است .
امام جمعه موقت تهران، «فراريها و سلطنت  طلبهايي  را كه  با مصاحبه هاي  خود در رسانه هاي بيگانه ، در صدد دلسرد كردن  ايرانيها از انقلاب  اسلامي هستند»را مورد خطاب قرار داد و آنها را فرومايگاني خواند كه  از غيرت  ديني ،فردي  و ملي تهي هستند.
آيت الله امامي كاشاني در خطبه دوم، حمله  آمريكا به  عراق و حمايت  احتمالي  سازمان  ملل  از اين  حمله  را، «مرگ  سازمان  ملل» خواند و گفت: كاخ  سفيد گفته  است كه  اگر قطعنامه  سازمان  ملل  از حمله  به  عراق  حمايت  نكرد، واشنگتن  راسااقدام  به  حمله  نظامي به  عراق  خواهد كرد.
خطيب  جمعه  تهران  خاطرنشان  كرد: پاپ  ژان  پل  دوم ، چند روز پيش  در پيامي به  آمريكا و عراق ، اعلام  كرد كه  حمله  آمريكا به  عراق  به  معناي  مرگ  انسانيت و نابودي  بشريت  درجهان  خواهد بود.
آيت  الله  امامي كاشاني ، اين  اظهارات  رهبر كاتوليك هاي  جهان  را «حرفي بسيار والا» توصيف  كرد و پرسيد: آيا بي اعتنايي  آمريكا نسبت  به  سازمان ملل ، معنايي  جز «مرگ  سازمان  ملل » دارد؟
امام  جمعه  موقت  تهران  اظهار داشت : رژيم  غاصب  اسرائيل ، در فلسطين جناياتي  مرتكب  مي شود كه  هيچ  انساني  نمي تواند نسبت  به  آنها اغماض  كند. در اين  ميان ، تنها حامي  لجام  گسيخته  و بدون  قيد و شرط جنايات  اسرائيل ،كاخ  سفيد است .
البته  اسرائيل  هم  بدون  قيد و شرط ازكاخ  سفيد حمايت  مي كند.
وي  در بخش  ديگري  از اين  خطبه ، ملت  آمريكا را مخاطب قـرارداد وگفت : كاخ  سفيد گفته  است  اگر لازم  باشداز بمب  اتم  هم  استفاده  خواهد كرد. اي ملت  آمريكا! شما كه  دم  از تمدن  مي زنيد، غيرتتان  كجا رفته  است ؟ چگونه  به اين  جنايت  رضايت  مي دهيد؟