عدم استقبال شهروندان تهراني از كارت بليت
گروه شهري: همزمان با كارتي شدن اتوبوس هاي برقي در مسير دپوي شرق - ميدان امام حسين ازدحام مسافران اتوبوس در خيابان دماوند افزايش يافته است.
از 27 اسفندماه سال گذشته استفاده از كارت بليت در اين مسير جايگزين بليت شد كه به دليل غير قابل استفاده بودن اين كارت ها در مسيرهاي ديگر شهري با عدم استقبال شهروندان تهراني مواجه شده است.
كاظم جيرودي - مدير كل روابط عمومي شركت واحد اتوبوسراني تهران در گفت وگو با تهرانشهر علت عدم استقبال مردم از كارت بليت را جديد بودن اين طرح و به صرفه  نبودن آن براي مسافران غير دائم و گذري در طول مسير عنوان كرد و افزود: «در حال حاضر اين طرح فقط در اين مسير اجرا شده و در سال هاي بعد قصد داريم استفاده گسترده از كارت بليت را در ساير خطوط جايگزين بليت كنيم.»
گفتني است يكصد دستگاه اتوبوس برقي در مسير دپوي شرق - امام حسين تردد مي كند كه از زمان كارتي شدن اتوبوس هاي مزبور علاوه بر اينكه، ازدحام مسافر در خيابان دماوند افزايش يافته همزمان باعث افزايش شمار مسافران در ساير خطوط محور خيابان دماوند نيز شده است.