يك ششم جمعيت جهان درمحله هاي فقيرنشين
به گفته سازمان ملل شمار افرادي كه زندگي روزمره خود را در محله هاي فقيرنشين سپري مي كنند حدود يك ميليارد نفر يعني يك ششم جمعيت كل جهان است.
در اين گزارش آمده كه در سال 2001 حدود 924 ميليون نفر يعني 6/31 درصد جمعيت شهرنشين در محله هاي فقيرنشين زندگي كرده اند و اغلب آنها مربوط به كشورهاي در حال توسعه بوده اند. شمار ساكنان محله هاي فقيرنشين در دهه 1990 قريب به يقين اساساً افزايش يافته است. اعتقاد بر اين است كه بدون تغييرات بنيادين، اين رقم مي تواند در ظرف 30 سال آينده دو برابر شود. سازمان ملل در اين باره مي گويد تا سال 2050 احتمال دارد كه حدود 5/3 ميليارد جمعيت كل شهرنشين ساكن محله هاي فقيرنشين شوند و تداوم و استمرار محله هاي فقيرنشين براي تمام جهانيان هشداردهنده است. گفته مي شود گزارش استقرار انساني سازمان ملل يكي از جامع ترين گزارشهايي است كه تاكنون از محله هاي فقيرنشين 37 كشور در سراسر جهان تهيه شده است. بنا به اين گزارش بيشترين افرادي كه در محله هاي فقيرنشين زندگي مي كنند مربوط به آسيا و شمار آنها حدود 554 ميليون نفر مي باشد. 9/71 درصد از جمعيت شهرنشينان منطقه حاشيه صحراي آفريقا در اين محله ها سكونت دارند. آمار نشان مي دهد زندگي فقيرنشين در كشورهاي جهان سوم بيشتر از كشورهاي توسعه يافته است.