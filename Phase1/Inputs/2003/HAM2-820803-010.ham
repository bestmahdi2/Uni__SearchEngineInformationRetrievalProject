گلا بي ميوه اي پر از خاصيت
گلا بي از جمله ميوه هايي است كه نوع مرغوب آن در پاييز وارد بازار مي شود. هر چند اين ميوه در ساير فصول نيز قابل دسترسي است.
اسم اصلي اين ميوه «امرود» است ولي چون ميوه اي معطر و پرآب است به گلا بي معروف شده است. قيمت اين ميوه در فصول مختلف متفاوت است ولي به طور ميانگين مي توان از كيلويي 300 تا 700 تومان، آن را تهيه كرد. گلا بي انواع و اقسام مختلفي دارد كه از جمله مي توان به نوع سبز، زرد،گلگون، مخروطي و ته گرد اشاره كرد. همچنين يك نوع گلا بي وجود دارد كه داراي طعم ترش است ولي انواع ديگر آن شيرين و گس است.
گلا بي داراي ويتامين هاي آ، ب، ث و فلزاتي مانند آهن، كلسيم، پتاسيم، منگنز و كمي هم كبالت است. ضمن اينكه ويتامين و املا ح موجود در پوست گلا بي دو برابر گوشت اين ميوه است. دانه هاي چوبي سلولزي موجود در گلا بي در معده و روده ها هضم نمي شود و عيناً دفع مي شوند ولي در مسير دفع شدن روده ها را جارو كرده و فضولا ت را دفع مي كند. به همين علت است كه آب اين ميوه به سرعت از معده مي گذرد و بعد كه نوبت به ريگ هاي آن مي رسد مزاج را قبضه مي كند.
گلا بي بهتر از همه ميوه ها عطش و التهاب را برطرف مي كند ضمن اينكه به معده نيز نيرو مي بخشد. اروپايي ها مثلي دارند كه مي گويد گلا بي را بايد براي روز تشنگي نگه داشت. هيچ گاه نبايد بعد از خوردن اين ميوه آب خصوصاً آب سرد نوشيد چرا كه هضم اين ميوه را مشكل كرده توليد نفخ مي كند.
گلا بي به دليل ترشح بزاق هضم غذا را آسان مي كند به همين علت توصيه شده كه اين ميوه همراه غذا ميل شود. نكته ديگر اينكه گلا بي با معده خالي نبايد مصرف شود.
گلا بي براي مزاج هاي گرم مفيد است ولي براي افراد سالخورده چندان مطلوب نيست مگر آنكه كاملا ً رسيده باشد. به همين دليل به سالخوردگان توصيه مي شود از كمپوت و مرباي اين ميوه استفاده كنند.
مصرف گلا بي نگه داشته شده در يخچال باتوجه به آبي كه در اين ميوه است سبب مي شود معده دچار نقصان و نفخ شود.
دكتر غياث الدين جزايري در جلد اول كتاب زبان خوراكي ها درباره خواص گلا بي آورده است: گلا بي مفرح قلب و كبد است. به همين جهت در بشاشي رخساره موءثر است و گرفتگي روحي و غم و غصه را برطرف مي كند. ريگ هاي موجود در اين ميوه معده و روده را زهكشي مي كند. ضمن اينكه املا ح موجود در گلا بي سموم بدن خصوصاً اسيد اوريك را از بين مي برد. به همين جهت پزشكان مصرف اين ميوه را براي مبتلا يان به نقرس و رماتيسم توصيه مي كنند.
قند موجود در گلا بي براي مبتلا يان به مرض قند ضرر ندارد و نوع ميخوش آن اشتها را زياد مي كند. بهتر است سالخوردگان بعد از تناول گلا بي كمي عسل ميل كنند تا اثرات منفي گلا بي را از بين ببرد.
نوع گس اين ميوه قابض است و ماليدن آن روي زخم، جراحات را از بين برده و بهبودي را سرعت مي بخشد.