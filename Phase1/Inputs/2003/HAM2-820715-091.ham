كنگره كشوري آلود گي هوا در تهران برگزار مي شود
معاون محيط زيست انساني سازمان حفاظت محيط زيست، گفت: كنگره كشوري آلودگي هوا با هدف بررسي عوامل مؤثر در كاهش آلودگي هوا، از روز سه شنبه(امروز)به مدت دو روز در تهران برگزار مي شود.
دكتر «يوسف حجت» در گفت وگو با ايرنا، محور اصلي اين كنگره را «آلودگي هواي ناشي از بلاياي طبيعي» ذكر كرد.
وي افزود: آلودگي هاي هوا كه از بلاياي طبيعي ناشي مي شود براي سلامتي شهروندان بسيار زيان آور است.
حجت، گفت: يكي از مسايلي كه در بخش آلودگي هوا وجود دارد،  آثار منفي ناشي از اين آلودگي ها و پيامدهاي منفي بهداشتي در بخش سلامت است كه همكاري سازمان حفاظت محيط زيست و بخش بهداشت و درمان كشور را طلب مي كند.
عضو هيأت علمي اولين كنگره كشوري آلودگي هوا، تصريح كرد: در اين كنگره پانلهايي نيز با محوريت «انرژي» و «خودرو» برپا شده است.
حجت گفت: برگزاري چنين كنگره هايي بطور مستقيم نمي تواند نقش عمده اي در كاهش آلودگي هواي تهران و شهرهاي بزرگ كشور داشته باشد، بلكه مي تواند اطلاعات جديدي را در زمينه آخرين يافته ها و دستاوردهاي علمي در زمينه كاهش آلودگي هوا به شركت كنندگان منتقل كند.
وي تأكيد كرد كه اين كنگره مي تواند در جهت «حساس سازي» و «اطلاع رساني» موثر باشد.