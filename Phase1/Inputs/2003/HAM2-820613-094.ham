تحليل دبير كل مبارزه با جرمهاي اقتصادي ناجا
مدير كل  مبارزه  با جرايم  اقتصادي  نيروي  انتظامي  تأكيد كرد: قاچاق  كالا به  معناي  بيماري  اقتصاد كشور است . از اين  رو راهكارهاي  مبارزه  با قاچاق  تنها در گرو فعاليت  نيروي  انتظامي نيست  بلكه  بايد راهكارهاي  قضايي  و اجرايي  به همراه  راهكارهاي  اقتصادي  انديشيد و برخورد انتظامي  آخرين  گام  در مبارزه  با قاچاق  است .
وي مهمترين  راهكار اقتصادي  را براي  جلوگيري  از قاچاق  كالا، تامين  به موقع  مايحتاج  مردم  دانست و گفت: بايد آنچه  مورد نياز مردم  است  تهيه  و در اختيار آنان  قرار گيرد و در عين  حال  تعرفه هاي  گمركي  براي  كالاهاي  اساسي  اصلاح  شود.
وي «ريسك  قاچاق» را با شرايط فعلي ، پايين  و قاچاق  را مقرون  به  صرفه  خواند. مجازات  ناچيز از ديگر مواردي  است  كه  موجب  شده  است قاچاق  رشد پيدا كند.
يك  قاچاقچي  از راه  قاچاق  ميليونها تومان  پول  به  دست  مي آورد و وقتي  دستگير مي شود با پرداخت  مقدار كمي  از آن  به عنوان  جريمه  نقدي ، آزاد مي شود.
بنابر اين  مجازات  نامتناسب  موجب  رويكرد دوباره  قاچاقچيان  به  قاچاق  مي شود.
لايحه  مبارزه  با قاچاق  كالا، پارسال  به  مجلس  شوراي اسلامي  رفت  و بتازگي  مجلس  به  اصلاح  قانون  مبارزه  با قاچاق  راي  نداد و آن  را رد كرد، اين  درحاليست  كه  اگر قانون  اصلاح  شود مي توان  اميدوار بود كه  تا حدود زيادي  از مشكلات  مبارزه  با قاچاق  كاسته  شود. در حال  حاضر نيز طرحي  در زمينه  تشديد مبارزه گسترده  با قاچاق  كالاهايي  مثل  چاي ، برنج ، شكر، سيگار، پارچه ، لوازم  صوتي  و تصويري ، قطعات  يدكي  خودرو، سوخت  و لوازم  آرايشي  و بهداشتي  توسط نيروي  انتظامي  در تمام  كشور بخصوص  در مرزهاي  جنوبي ، شرقي  و غربي  در حال  اجراست .
جلوگيري  از فعاليت  شركتهايي  كه  در پوشش كارهاي  تجاري  و غيره  اقدام  به  كلاهبرداري  مي كنند نيز از جمله  فعاليتهاي  اداره  كل  مبارزه  با جرايم  اقتصادي  است .
اين  شركتها به  ثبت  نام  و توزيع  قسطي  لوازم  خانگي  و خودرو اقدام  و با اين  شگرد از مردم  كلاهبرداري  مي كردند كه  بدين  دليل  بيش  از 10شركت  متخلف  شناسايي  و براي  روساي  آنها پرونده  قضايي  تشكيل  شده  است . پارسال  از فعاليت  شركتهاي  «پرايم بانك » كه اقدام  به  فروش  الماس  از طريق  شبكه  اينترنت  مي كرد و شركت  «گلد كواست » كه  با فروش  سكه  طلا از مردم  كلاهبرداري  كرده  بود، جلوگيري  شد.
مدير كل  مبارزه  با جرايم  اقتصادي  ناجا در ادامه  افزود: نسبت  به  چهارماهه  اول  پارسال  تعداد پرونده هاي  انتظامي  در زمينه  قاچاق  كالا 33درصد رشد داشته  است .
به گفته  سردار نادي ، كشف  بيش  از سه ميليون  قلم  دارو از قاچاقچيان،  جلوگيري  از ورود غير مجاز خودروهاي  خارجي  به  كشور، كشف  هشت  مورد اختلاس بانكي  در سطح  شعب  بانكها و كشف  محموله هاي  پارچه  قاچاق  از مهمترين  فعاليتهاي  يك  ساله  نيروي  انتظامي  در مبارزه  با قاچاق  بوده  است .
به  گفته  وي ، كالاهاي  قاچاق  از طريق  مرزهاي  رسمي  و غير رسمي  وارد كشور مي شوند و بيش  از نيمي  از اين  كالاها از طريق  مرزهاي  ساحلي  جنوب  به  كشور وارد مي شوند.