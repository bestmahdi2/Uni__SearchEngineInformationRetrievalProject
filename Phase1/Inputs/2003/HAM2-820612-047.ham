پيكر آيت الله حكيم به خاك سپرده شد
نجف - ايرنا: پيكر شهيد آيت الله  سيد محمد باقر حكيم  ظهر ديروز پس  از وداع  مسلمانان  و دوستداران  آن شهيد در كنار آرامگاه  پدرش  آيت الله سيد محسن  حكيم  در «باب  القبله» حرم  مطهر حضرت  علي (ع )به  خاك  سپرده  شد.
پيكر شهيد آيت  الله  حكيم  در ميان  خيل  عظيم  جمعيت  عزادار تشييع  و باپخش  دعاي  اذن  دخول  از بلندگوها وارد حرم  اميرالمومنين  علي (ع )شد.
پيكر شهيد حكيم  پس  از طواف  در حرم  مطهر حضرت  علي (ع )و قرائت  دعاهاي مخصوص  زيارت  آن حضرت  به  نيابت  از آن شهيد، به  خاك  سپرده  شد.
براساس  اين  گزارش ، شمار بسياري  از دوستداران  آيت  الله  حكيم  كه  در آيين تشييع  شركت  كرده  بودند به  دليل  كمبود جا نتوانستند به  داخل  صحن  و حياط حرم  مطهر راه  يابند.
خبرنگاران  كه  از پشت  بام هاي  اطراف  حرم  به  تصويربرداري  از اين  آيين مشغول  بودند، حضور اين  تعداد جمعيت  را كم  سابقه  خواندند.
تشييع كنندگان  در اين  مراسم  شعارهايي  در حمايت  از مرجعيت  شيعه  در عراق و همچنين  عليه  صدام  و نيروهاي  آمريكايي  سر دادند.
آنان  همچنين  با سردادن  شعارهايي ، بيعت  مجدد خود را با شهيد
آيت  الله حكيم  اعلام  كردند و وعده  دادند كه  راه  او را ادامه  خواهند داد.