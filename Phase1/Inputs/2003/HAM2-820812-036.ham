قاچاق  چوب  از جنگل هاي  ايران  30 درصد كاهش  يافته  است
مدير روابط عمومي  و امور بين الملل  سازمان  جنگل ها، مراتع  و آبخيزداري ايران  از كاهش  30 درصدي  قاچاق  چوب  از جنگل هاي  كشور در سال  گذشته  خبر داد.
به گزارش ايرنا دكتر علي محمد شاعري  گفت : اين  امر با مشاركت و همكاري  نيروهاي  مردمي ، نظامي  و انتظامي  تحقق  يافته  است .
وي ، فرهنگ سازي  و جلب  مشاركت هاي  مردمي  براي  دستيابي  به  مديريت  پايدار درعرصه  منابع  طبيعي  و محافظت  از اين  منابع  را از مهمترين  برنامه هاي  دولت  وسازمان  جنگل ها، مراتع  و آبخيزداري  عنوان  كرد.
شاعري با اشاره  به  اين كه 80 درصد مساحت  ايران  را منابع  طبيعي  اعم  از جنگل ، مرتع  و بيابان  تشكيل  مي دهند، حفظ اين  منابع  را امري  پيچيده  و وظيفه  تمام مردم  و دستگاهها دانست .
به  گفته  وي ، در سالهاي  اخير فعاليتهاي  خوبي  جهت  فرهنگ سازي  براي  حفظ اين منابع  از طريق  بالا بردن  سطح  آگاهي  مردم  و مسئولان  آغاز و مطالبي  در اين خصوص  در كتاب هاي  درسي  مدارس  گنجانده  شده  است .
شاعري ، سرعت  بخشيدن  به  تصويب  طرحها و لوايحي  در خصوص  حفظ منابع  طبيعي را نشان  از وقوف  مسئولان  به  اهميت  اين  منابع  در چند سال  اخير ذكر كرد وافزود: مجموع  اين  فعاليتها، افزون  بر پيشگيري  از قاچاق  چوب ، موجب  كاهش چشمگير حريق  در عرصه  منابع  طبيعي  شده  است .
وي ، برنامه  ملي  نهضت  سبز و طرحهاي  صيانت  از جنگلهاي  شمال  و تعادل  دام و مرتع  را از جمله  طرحهاي  خوبي  عنوان  كرد كه  براي  حراست  از منابع  طبيعي به  اجرا درآمده  يا در حال  اجراست .