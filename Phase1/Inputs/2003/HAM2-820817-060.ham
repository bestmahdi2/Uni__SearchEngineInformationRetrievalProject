نمايشگاه قرآن كريم در 25 استان كشور برگزار مي شود
گروه علمي و فرهنگي: براي  نخستين  بار نمايشگاه  قرآن  كريم  به  طور همزمان  و به  مناسبت  بيست  و پنجمين  سالگرد انقلاب  اسلامي  در 25 استان  كشور برگزار مي شود.
اين  نمايشگاه ها از هفدهم  رمضان  تا پايان  اين  ماه ، غير از مشهد و قم  در همه  مراكز استان ها برگزار مي شود.
مسئول  كميته  شهرستان هاي  يازدهمين  نمايشگاه  بين المللي  قرآن  كريم  گفت : سال  گذشته  همزمان  با ماه  مبارك  رمضان ، 10 نمايشگاه  استاني  قرآن  برپاشد كه  به  دليل  استقبال  گسترده  مردم  اين  نمايشگاه ها امسال  در 25 استان  برگزار مي شود.محمدتقي  حق بين  افزود: نمايشگاه هاي  قرآن  در استان هاي  قم  و خراسان  در زمان  ديگري  برگزار مي شود.
حق بين  ادامه  داد: نمايشگاه هاي  قرآني ، موج  عظيمي  در محافل ، جوامع  قرآني  و هنرمندان  در شهرستان ها ايجاد كرده  و در برخي  نقاط با اختصاص  مكان  وسيع  و مناسب ، رقابت  محسوسي  در استان ها ايجاد شده  است .
مسئول  كميته  شهرستان هاي  نمايشگاه  قرآن  كريم  گفت : آثار ارايه  شده  در شهرستان ها توسط كارشناسان  ارزيابي  و سال  آينده  در نمايشگاه  بين المللي  تهران  عرضه  مي شود.وي  تصريح  كرد: در اين  نمايشگاه ها يك  كاروان  كتاب ، چهارميليون  جلد كتاب از تمام  ناشران  قرآني  را در شهرستان ها، در معرض  نمايش  و فروش  قرار مي دهد.
حق بين افزود: آثار صوتي  و تصويري  و نرم افزاري  موجود در يازدهمين  نمايشگاه  بين المللي  قرآن  به  شهرستان ها فرستاده  مي شود.
او گفت  كه  در زمان  برگزاري  اين  نمايشگاه ها، انديشمندان ، حافظان  و قاريان  قرآن  در اين  رويداد حضور مي يابند و مسابقه هاي  قرآني  براي  گروه هاي  سني  مختلف  برگزار مي شود.