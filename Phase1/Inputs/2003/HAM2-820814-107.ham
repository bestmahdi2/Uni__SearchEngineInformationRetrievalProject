نايب رئيس فدراسيون كشتي:
غيرقانوني عمل نكرده ايم
گروه ورزشي: مرتضي فرجي نايب رئيس فدراسيون كشتي مي گويد: تمامي كارهاي فدراسيون كشتي قانوني بوده و برنامه هاي كلي را به تصويب مجمع فدراسيون رسانده ايم.
وي افزود: تمام هزينه هاي ما در شش ماهه اول سال است و فدراسيون در شش ماهه دوم كار آنچناني ندارد و تنها يكي دو مسابقه نظير نوجوانان آسيا را در پيش داريم.
فرجي با اشاره به اظهارات بازرس فدراسيون تصريح كرد: تمامي بازرس ها تنها مي توانند مدارك مورد نياز را بررسي كنند و يا از آنها كپي برداري نمايند. بازرس حق بردن مدارك و اسناد را ندارد. بازرس فدراسيون كشتي كه عضو خانواده كشتي است، از اين قاعده مستثني نيست.فرجي در پايان در خصوص هيأت هاي كشتي استان ها گفت: ما در انديشه تقابل با هيأت ها نيستيم و تا به حال به ده استان به مقدار دو برابر بودجه آنها، تشك كشتي داده ايم كه اين اقدامات را جزو بودجه آنها در نظر نمي گيريم و با پرداخت بعدي سازمان، سهم هيأت ها را مي پردازيم و از مابقي آن بدهي هاي فدراسيون را پرداخت مي كنيم.
رضايي از سفرش به روسيه مي گويد
نفر سوم رقابت هاي جهاني نيويورك امروز تهران را به مقصد مسكو ترك مي كند تا در جام ياريگين با تمامي سنگين وزن هاي مطرح جهان دست و پنجه نرم كند.
عليرضا رضايي پيش از اين سفر گفت: برد و باخت مهم نيست، بلكه براي آشنايي با كلاس كشتي گيران سنگين وزن جهان راهي مسكو مي شوم.
وي افزود: عدم كسب نتيجه در مسابقات تداركاتي اهميت چنداني ندارد و اين گونه ميادين زمينه پيشرفت كشتي گير و موفقيت هاي آينده را هموار مي سازد. با حضور در جام ياريگين قصد دارم با كلاس هاي مختلف كشتي گيران دنيا آشناتر شوم تا به هدف اصلي خود كه كسب مدال در المپيك است، نزديك شوم.