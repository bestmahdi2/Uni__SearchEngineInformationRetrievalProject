حكمتيار ارتباط با شبكه القاعده را تكذيب كرد
گلبدين  حكمتيار جنگ سالار افغان  و نخست  وزير پيشين  دولت  اسلامي افغانستان كه  آمريكا وي  را  تروريست خوانده  است ، ارتباط با جنگجويان  شبكه  القاعده وابسته  به  بن لادن  و طالبان  را تكذيب  كرد.
به  گزارش  خبرگزاري  فرانسه  به  نقل  از خبرگزاري  اسلامي افغان ، وي  با ارسال نامه اي سه  صفحه اي  به  دفتر روزنامه  پشتو زبان  وحدت  در شهر پيشاور پاكستان هر گونه  ارتباط خود را با القاعده  تكذيب  كرد.
حكمتيار در اين  نامه آمريكا را كشوري  تروريستي  ناميد كه  سازمان  ملل  متحد را فلج  كرده  است .
وي  همچنين  با تشبيه  هرگونه  حمله  آمريكا به  عراق  به  اعمال  صليبيون  قرون وسطي ، از اينكه  چرا هيچ  يك  از رهبران  كشورهاي  اسلامي جهان  به  مقابله با برخي  دولتهاي  طرفدار صليبيون  كه  پايگاه  نظامي در اختيار آنها قرار مي دهند، برنمي خيزند ابراز تاسف  كرد.
وي  به  مردم  عراق  توصيه  كرد از اقدام  نظامي به  رهبري  آمريكا وحشت  نكنند. وي  خطاب  به  مردم  عراق  افزود:شما نبايد نگران  باشيد. شما مي توانيد با آمريكايي ها بجنگيد زيرا نيروهاي  آمريكايي  هيچ  كاري  نمي توانند بكنند جزاينكه  بر روي  اهداف  نظامي بمب  بريزند.
اين  جنگ  سالار افغان  همچنين ضمن  اشاره  به  اينكه  نيروهاي  ائتلافي  به رهبري  آمريكا در افغانستان  مشكلات  خاص  خود را داشتند، گفت  عراق  باجمع آوري  نيروي  ده  تا دوازده  هزار نفري  از مجاهدان  قادر است  با نيروي يكصد هزار نفري  آمريكا رويارويي  كند.