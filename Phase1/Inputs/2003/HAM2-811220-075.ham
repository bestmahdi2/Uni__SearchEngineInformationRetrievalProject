گزارشها دربا ره زلزله پريشب
زلزله تهران خسارتي در پي نداشت
گروه شهري: رئيس  دبيرخانه  طرح  جامع  مديريت  بحران  شهر تهران  اعلام  كرد: هيچ  گزارشي  از خسارات  زلزله  بامداد ديروز در شهر تهران  از ستادهاي  مديريت  بحران  مناطق  مختلف  شهرداري  دريافت  نشده  است .
زلزله اي  با قدرت  1/4 درجه  در مقياس  ريشتر ساعت  20/2 دقيقه  بامداددوشنبه  تهران  را لرزاند.
اگرچه  اين  زمين  لرزه  موجب  وحشت  شهروندان  تهراني  شد، اما خوشبختانه  هيچ گونه  خسارات  مالي  يا تلفات  جاني  برجاي  نگذاشت .
دكتر «محسن  ابراهيمي» ديروز دوشنبه  در گفتگو با ايرنا افزود: به  طور معمول  زلزله هايي  با قدرت  پنج  ريشتر و بالاتر مي تواند به  شهر تهران  خساراتي  را وارد كند.
وي  اظهار داشت : براساس  اطلاعات  دريافتي  از مركز ژئوفيزيك  دانشگاه  تهران ، كانون  زلزله  در شمال  شرق  تهران  و اطراف  منطقه  «ميني  سيتي » رخ  داده  است .
مقصر گسل سوهانك بود
احمد سديد خوي، رئيس شبكه لرزه نگاري تهران درباره زلزله پريشب به شبكه خبري تهرانشهر گفت: عمق اين زلزله 15 كيلومتر بوده و احتمالا مربوط به گسل سوهانك است.
رئيس شبكه لرزه نگاري تهران در مورد صداي شبيه انفجار كه همزمان با وقوع زلزله شنيده شده گفت: اين صدا مربوط به شكستگي سنگ در عمق زمين بوده است، كه به دليل سكوت شب به خوبي شنيده شده است.
همچنين مهدي زارع استاديار پژوهشگاه بين المللي زلزله شناسي و مهندسي زلزله در گفت وگو با تهرانشهر افزود: زلزله پريشب گذشته تهران به احتمال زياد به دليل فعال شدن پهنه گسل شمال تهران رخ داده است.
وي گفت: عمق اين زلزله حدود 7 تا 10 كيلومتر بوده و شتاب ثبت شده آن تاكنون 50 گال گزارش شده است.
وي گفت: اين نخستين زلزله اي است كه در اثر فعال شدن گسل شمال تهران در محدوده تهران اتفاق افتاده و از آن داده شتاب نگاري ثبت مي كنيم.
زارع گفت: اين هشداري براي شهر تهران است، چرا كه گسلي كه تاكنون فكر مي كرديم هيچ ركورد شتاب نگاري مربوط به آن را نداشته ايم فعال شده و تهران را تكان داده است.وي تاكيد كرد: گسل شمال تهران نزديكترين گسل بزرگ به محدوده شهري تهران است كه اكنون نشانه هاي فعال شدن آن را مشاهده مي كنيم.