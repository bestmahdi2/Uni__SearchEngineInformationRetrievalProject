وزارت بهداشت خواستار كم شدن سهميه زنان در رشته هاي تخصصي شد
وزارت بهداشت، درمان و آموزش پزشكي به دليل عدم اجراي كامل قانون تخصيص سهميه براي زنان در پذيرش دستيار رشته هاي تخصصي پزشكي، خواستار اصلاح آن است.
دكتر حميد هنرپيشه، عضو هيأت علمي دبيرخانه شوراي آموزش پزشكي و تخصصي وزارت بهداشت درمان و آموزش پزشكي در گفت وگو با ايسنا افزود: براساس اين قانون، وزارت بهداشت، درمان و آموزش پزشكي موظف است حداقل 25 درصد از سهميه پذيرش دستيار در رشته هاي جراحي اعصاب، اورولوژي، ارتوپدي، گوش و حلق و بيني، چشم، راديولوژي و روانپزشكي و در صورت وجود داوطلب 50 درصد سهميه جراحي عمومي داخلي و قلب را به پزشكان زن پذيرفته شده در گزينش كتبي دستياري اختصاص دهد.