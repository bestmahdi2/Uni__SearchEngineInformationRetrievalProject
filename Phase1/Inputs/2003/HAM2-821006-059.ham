ايران از كمك هاي بين المللي استقبال مي كند
معاون  كنسولي  وزارت  امور خارجه  كشورمان  اعلام  كرد ايران  از كمك  هاي  بين المللي  به  زلزله زدگان  شهرستان  بم  استقبال  مي كند.
آقاي  هادي  در گفتگوي  تلفني  با خبرنگار واحد مركزي  خبر با اشاره  به ابعاد گسترده  و عميق  زمين  لرزه  صبح  ديروز شهرستان  بم ، درخصوص  ارسال  كمك هاي  بين المللي  تأكيد كرد در حال  حاضر نخستين  اقلام  مورد درخواست  از كشورهاي  خارجي ، دستگاه  الكترونيك  و حيوانات  زنده ياب  براي جستجوي  افراد زنده اي  است  كه  در زير آوار باقي مانده اند كه  اين  اقلام بايد در كوتاه ترين  زمان  ممكن  و حداكثر تا دو روز آينده  به  مناطق  زلزله زده  ارسال  شود.وي  افزود بيمارستانهاي  صحرايي ، دستگاههاي  مولد برق  و تصفيه  آب ، چادر و دارو از ديگر اقلام  مورد نيازي  است  كه  كشورهاي  خارجي  مي توانند براي  كمك  به  زلزله  زدگان  ايران  ارسال  كنند.
آمادگي فنلاند براي  ساخت  بيمارستان  صحرايي 
سازمان  صليب  سرخ  فنلاند شامگاه جمعه  آمادگي  خود رابراي  ساخت  يك  بيمارستان صحرايي  در منطقه  زلزله  زده  شهرستان  بم  اعلام  كرد.
دولت  فنلاند نيز اعلام  كرده  است  كه  در صورت  اعلام  نياز ايران  آمادگي  داردتا يك  گروه  15 تا 20 نفره  متخصص  زنده  ياب  را به  منطقه  اعزام  كند.
اعلام آمادگي همه جانبه دولت تركيه براي كمك رساني
رجب طيب اردوغان نخست وزير تركيه جمعه شب در گفت وگويي تلفني با دكتر محمدرضا عارف معاون اول رئيس جمهور، ضمن اعلام تسليت دولت و ملت تركيه به دولت و مردم ايران به مناسبت زلزله تأسف بار بم آمادگي كامل اين كشور را براي ارسال كمك هاي مورد نياز مناطق زلزله زده ايران اعلام كرد.وي با اعلام اين نكته كه يك گروه 75 نفره از پزشكان كشور تركيه آماده حضور فوري در مناطق زلزله زده هستند، افزود: ما آماده هستيم كه تحت نظر دولت جمهوري اسلامي تيم هاي پزشكي، تيم هاي تجسس و هرگونه كمك مورد نياز را به ايران ارسال كنيم.
ايتاليا، سگ هاي زنده ياب به ايران مي فرستد
نخست وزيري ايتاليا، در تماس با سفارت جمهوري اسلامي ايران در رم، خواستار اعلام فوري نيازهاي شهر زلزله زده بم در استان كرمان شد.
وزارت خارجه ايتاليا با تشكيل فوري ستاد كمك رساني به زلزله زدگان ايران، براي اعزام فوري سگ هاي آموزش ديده زنده ياب، گروه هاي حرفه اي امدادرساني و ارسال كمك هاي فوق العاده مانند دارو، غذا، تجهيزات فني، چادر، لوازم گرمايشي و مولد برق در كوتاه ترين مدت اعلام آمادگي كرد.
16 تيم  نجات  در انگليس  آماده  اعزام  به  ايران  هستند
16 تيم  متخصص  نجات  و امدادرساني  در انگليس  آماده  اعزام  به  ايران  براي كمك  به  زلزله  زدگان  شهرستان  بم  واقع  در استان  كرمان  هستند.
صليب  سرخ  بين المللي  مستقر در انگليس  اعلام  كرده  است  كه  از زمان  دريافت خبر وقوع  زلزله  در ايران  15 تيم  كارشناسي  خود را كه  داراي  تجربه  انجام عمليات  نجات  در مناطق  مختلف  جهان  هستند براي  اعزام  به  ايران  آماده  كرده است .در همين  حال  يك  سازمان  خيريه  امدادي  انگليس  نيز از آماده  كردن  يك  تيم 16 تا 20 نفره  متخصص  نجات  در حوادث  غيرمترقبه  براي  اعزام  به  ايران  خبرداد.
دولت ونزوئلا براي كمك اعلام آمادگي كرد
دولت ونزوئلا نيز در تماس با سفارت كشورمان در كاراكاس با اظهار تأسف از بروز زلزله در ايران همدردي دولت و ملت ونزوئلا را با خانواده قربانيان زلزله بم اعلام و براي ارسال هرگونه كمك به مردم ايران از نظر پزشكي و ديگر نيازهاي ممكن اعلام آمادگي كرد.
تدارك  يك  سازمان  امداد آلماني براي  اعزام  به  ايران 
شبكه  تلويزيوني  ان-24 در آلمان  روز جمعه  با پخش  گزارشهايي  از زمين لرزه  شديد در جنوب  شرقي  ايران  اعلام  كرد: سازمان  امداد فني (ان .ها.و.)براي  اعزام  نيروهاي  خود به  مناطق  زلزله  زده  ايران  تدارك  مي بيند.
اين  سازمان  امداد همچنين  روز جمعه  در يك  بيانيه  مطبوعاتي  از وقوع  زمين لرزه اي  به  قدرت  3/6 ريشتر كه  مركز آن شهر بم  است  خبر داد و اعلام  كرد: واحد امداد اين  سازمان  مي تواند فقط طي چند ساعت  براي  اعزام  به  مناطق زلزله زده  آماده  شود.