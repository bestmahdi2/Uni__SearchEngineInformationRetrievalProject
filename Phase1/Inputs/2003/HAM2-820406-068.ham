نگاهي آماري به ليگ 82-81
دقيقه 2440
بعد از انجام 182 مسابقه دومين دوره رقابت هاي ليگ برتر به پايان رسيد. اگر چه وقفه هاي نسبتاً طولاني در برگزاري مسابقات دوربرگشت به نوعي حساسيت هاي تعدادي از بازي ها را كاهش داد اما به طور كلي مي توان اميدوار بود برنامه ريزي سومين دوره اين رقابت ها كه از اوايل شهريور ماه آغاز مي شود از نظم قابل قبولي برخوردار باشد.
در يك نگاه آماري به اين مسابقات نكات تازه تري به چشم مي خورد: سپاهان، مهم ترين نقطه ضعف خود را تا آخرين هفته حفظ كرد. رتبه ششم در جدول شماره 5 نشان دهنده ناهماهنگي مهره هاي دفاعي اين تيم است. البته ذكر اين نكته ضروري است كه درصد گل هاي زده و خورده در جدول هاي شماره چهار و پنج براساس 402 گل ردوبدل شده در اين رقابت ها در نظر گرفته شده است.
پاس، پيكان و سايپا، تيم هاي صنعتي پايتخت، فصل كم نوساني را پشت سر گذاشتند. البته شاگردان ذوالفقارنسب شروع خوبي نداشتند اما در طول چهار هفته پياپي به نتايج ايده آلي دست يافتند. سايپا و پيكان اگر چه توانستند در رده سوم جدول رده بندي هم در طول اين رقابت ها قرار گيرند اما جايگاه نهايي آنها در تمامي جدول هاي مورد نظر تفاوت چنداني با جدول نهايي اين رقابت ها ندارد.
پرسپوليس در رده سيزدهم جدول شماره 2 قرار دارد. نظرات مختلفي را مي توان در اين مورد مطرح كرد اما به نظر مي رسد كه اكثر كارشناسان موافق اين موضوع باشند كه پرسپوليس امسال در خط حمله چندان قدرتمند نبود و اين تعداد نتيجه تساوي را نمي توان چندان به بازي هجومي پرسپوليس و روش تدافعي تيم هاي حريف ارتباط داد. اين تيم محبوب پايتخت اگر از خط دفاعي نسبتاً مناسبي برخوردار نبود مطمئناً در رتبه بهتري در جدول شماره 2 قرار مي گرفت!
شاگردان پيرواني، واژه «متوسط» را به معناي واقعي كلمه معني مي كنند.
آنها به جز خط حمله معمولي خود در ساير خطوط روزهاي آرامي را پشت سر گذاشتند. فولاد و تيم بگوويچ را مي توان يكي از هجومي ترين تيم هاي ليگ برتر دانست. آنها هرگز به دفاع فكر نكردند و به همين دليل يك پاي ثابت بهترين بازي هاي ليگ برتر بوده اند، مقايسه وضعيت اين تيم در جدول شماره 4 و 5 نتايج بهتري را درباره اين تيم خوزستاني ارائه مي دهد. استقلال، ذوب آهن، برق شيراز را مي توان تيم هاي «خنثي» ناميد. اگرچه در دوره اي كوتاه شاگردان ساموئل بازي هاي تماشاگرپسندي را ارائه دادند.
استقلال تهران در فصلي كه بيشترين تعداد باخت را در طول تاريخ چندين ساله اين باشگاه كسب كرد در هيچ زمينه اي نتايج مطرح و قابل بحثي در اختيار ندارد. وضعيت تيم هاي قعرنشين جدول هم نيازي به توضيح ندارد. نكته قابل توجه اين است كه بدشانسي و كم تجربگي شاگردان صالح نيا باعث شده تا آنها در جدول شماره 2 هم از جايگاه مناسبي برخوردار نباشند.