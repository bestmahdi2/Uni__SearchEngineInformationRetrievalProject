سفر قريب الوقوع محمود عباس به آمريكا
محمود عباس  نخست وزير دولت  خودگردان  فلسطيني  قرار است  به  زودي  در كاخ سفيد با جرج  بوش  رئيس  جمهور آمريكا ديدار كند.
به گزارش واحد مركزي خبر به نقل از شبكه  تلويزيوني  فاكس نيوز، ابومازن  نخست وزير دولت  خودگردان  فلسطيني  در روز 25 جولاي  يعني  8 روز ديگر با جرج  بوش  رئيس جمهور امريكا در كاخ  سفيد ديدار و گفت وگو خواهد كرد.
بنا به  اين  گزارش ، اگرچه  قبلا كاندوليزا رايس  مشاور امنيت  ملي  كاخ سفيد از محمود عباس  نخست  وزير دولت  خودگردان  فلسطيني  براي  ديدار از واشنگتن  دعوت  كرده  بود ولي  وي  نمي خواست  خود را يكي  از متحدان  و دوستان  صميمي  آمريكا نشان  دهد و به  همين  خاطر اين  سفر را به  تعويق انداخته  بود اما اينك  با توجه  به  پذيرش  آتش بس  از سوي  گروه هاي  مبارز فلسطيني  وي  احساس  مي  كند زمان  آن فرا رسيده  است  كه  بنا به  دعوت  كاخ سفيد از واشنگتن  ديدن  كند.