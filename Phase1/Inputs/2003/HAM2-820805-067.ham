موزه «ظرف» در مجموعه تاريخي فرهنگي سعدآباد تأسيس مي شود
مدير مجموعه  تاريخي  فرهنگي  سعدآباد گفت : با تجهيز و بازسازي  آشپزخانه قديمي و سلطنتي  اين  مجموعه ، موزه  «ظرف» تاسيس  مي شود.
«محمد عبدالعلي  پور» روز يكشنبه  در گفت  وگو با ايرنا، هدف  ازاحداث  موزه  ظرف  را نمايش  ظروف  سلطنتي  و درباري  براي  علاقه مندان  به  اشياي قديمي عنوان  كرد.
وي  اظهارداشت : حدود 60 هزار ظرف  از متنوع ترين  ظروف  غذاخوري  درباري  درقالب  20 هزار نوع  ظرف  در مجموعه  سعدآباد موجود است  كه  به  سفارش  دربار وخاندان  سلطنتي  از كارخانه هاي  معروف  چيني سازي  كشورهاي  آلمان  و فرانسه خريداري  شده  بود.
وي  افزود: اين  ظروف  تا پيش  از سال  1375 در عمارت  گلستان  مجموعه  سعدآبادنگهداري  مي شد كه  در اين  سال  همزمان  با برگزاري  اجلاس  سران  كشورهاي  اسلامي ،اين  ظروف  جمع آوري  و به  انبارهاي  مجموعه  منتقل  شد.
عبدالعلي پور ادامه  داد: از اين  ظروف  و آشپزخانه اي  كه  ظروف  در آن قرارداشته  در گذشته  به  هنگام  انجام  مراسم  و پذيراييهاي  بزرگ  استفاده  مي شد.
وي  اظهارداشت : هم اكنون  براي  تبديل  اين  آشپزخانه  به موزه  بايد تغييراتي در دكوراسيون  داخلي  و كف سازي  و تعمير و بازسازي  ساختمان  انجام  شود.
وي  تصريح  كرد كه  بازسازي  و مرمت  اين  بنا هم اكنون  آغاز شده  و پيش بيني مي شود تا اواسط سال  آينده  مورد بهره برداري  قرار گيرد.