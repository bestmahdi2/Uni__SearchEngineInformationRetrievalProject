ضرورت اصلاح ساختار تعيين  نرخ  بهره
يك  اقتصاددان  گفت : اشكال  اساسي  در تعيين  نرخ  بهره ، بالا يا پايين  بودن آن  نيست ، بلكه  ساختار تعيين  نرخ  بهره  ايراد دارد كه  بايد اصلاح  شود.
دكتر بيژن  بيدآباد در گفت وگو با خبرنگار ايرنا افزود: بهره  بايد بر اساس  نرخ  پيشنهادي  عرضه كنندگان  سپرده ها و تقاضاكنندگان تسهيلات  تعيين  شود و اين  امر به  لحاظ وجود سه  نرخ  تورم ، ريسك  و بازدهي سرمايه  در اقتصاد انجام پذير است . وي  با تأكيد بر آن كه شرايط ساختار تعيين  نرخ  بهره  در كشور بايد بازنگري شود، گفت : تغيير ساختار تعيين  نرخ  بهره  يكي  از موارد اساسي  در نظام بانكداري  كشور است  كه  تاكنون  توجهي  به  آن نشده  است .
اين  كارشناس  تصريح  كرد: در صورتي  كه  نرخ  بهره  با توجه  به  عرضه  و تقاضاي منابع  مالي  تعيين  شود، بانك ها با كسري  مازاد مالي  مواجه  نخواهند شد وبازده  نرخ  بهره  افزايش  خواهد يافت . وي  اظهار داشت : با افزايش  نرخ  بهره ، تقاضا براي  منابع  مالي  كمتر و باكاهش  آن تقاضا براي  منابع  مالي  بيشتر و عرضه  كمتر خواهد شد.
وي  خاطرنشان  كرد، عملكرد مطلوب  نظام  بانكي  سبب  كاهش  فاصله  نرخ  بهره سپرده ها و بهره  تسهيلات  مي شود، اما در هر صورت  اين  دو نرخ  متاثر از نرخ تورم  در اقتصاد هستند. وي  افزود: چنانچه  نرخ  بهره  سپرده ها كمتر از نرخ  تورم  باشد، سالانه  به ميزان  اختلاف  نرخ  تورم  و بهره  از قدرت  خريد منابع  سپرده اي  سپرده گذاران كسر خواهد شد.
اين  اقتصاددان  گفت : در صورتي  كه  نرخ  بهره  تسهيلات  از نرخ  تورم كمتر باشد، وام گيرندگان  اقدام  به  استقراض  كرده  و با اين  منابع  كالاهايي  را خريداري  وانبار مي كنند كه  اين  امر سبب  افزايش  دارايي  آنها به  ميزان  تفاوت  نرخ  تورم و بهره  تسهيلات  خواهد شد. وي  اظهار داشت : در اقتصاد تورمي  نرخ  بهره  سپرده اي  و بهره  تسهيلات  بايداز نرخ  تورم  بالاتر باشد در غير اين  صورت  نظام  اقتصادي  و بانكي  با مشكل مواجه  خواهد شد.
وي  افزود: در صورتي  كه  نرخ  بهره  پايين تر از نرخ  تورم  باشد، تعادل  منابع مالي  بانك ها با مشكل  مواجه  و توزيع  مجدد درآمد و ثروت  در اقتصاد دچاراختلال  خواهد شد.
وي  تأكيد كرد، هر چند عرضه  و تقاضاي  منابع  مالي  نرخ  بهره  در اقتصاد رامشخص  مي كند، اما اين  ساختار در كشور ما وجود ندارد. بيدآباد تصريح  كرد: نرخ  بهره  در كشور به  صورت  مصوباتي  توسط شوراي  پول  واعتبار تعيين  و به  بانك ها ابلاغ  مي شود، لذا چنين  نرخي  كارآيي  لازم  را دراقتصاد ندارد و تخصيص  منابع  به  صورت  غيربهينه  انجام  مي شود كه  بدنبال  آن بخش هاي  حقيقي  و اسمي  اقتصاد با مشكل  مواجه  مي شوند.