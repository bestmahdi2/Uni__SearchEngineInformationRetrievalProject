سرقت در روز روشن
مردي كه با ظاهر مامورين انتظامي از رانندگان آژانس اخاذي مي كرد، دستگير شد. چند روز پيش مردي با مراجعه به انتظامات يكي از بيمارستانها گفت: راننده آژانس است و شخصي را كه لباس نظامي برتن داشته و مدعي بود مي خواهد يكي از بستگانش را از بيمارستان ترخيص كند به اينجا رساندم و مقداري پول به وي قرض دادم تا او پس از بازگشت آن را به من پس دهد ولي الان حدود 2 ساعت است كه من مقابل در بيمارستان ايستاده ام و از او هيچ خبري نيست.
انتظامات بيمارستان پس از اظهارات راننده با پيگيري موضوع متوجه شدند هيچ شخصي با اين مشخصات به واحد ترخيص مراجعه نكرده است. فرداي آن روز مرد ديگري با مراجعه به انتظامات بيمارستان همان حرف هاي نفر قبل را تكرار كرد و معلوم شد همان مرد از وي نيز كلاهبرداري كرده است. روز بعد از اين ماجرا در حالي كه يكي از ماموران انتظامات، جلو در بيمارستان ايستاده بود مشاهده كرد كه يك نفر با لباس نظامي وارد بيمارستان شده است. براي همين او را زير نظر گرفت و متوجه شد وي بدون اينكه كاري داشته باشد از در ديگر بيمارستان خارج شد. و در همان لحظه انتظامات بيمارستان از بيرون رفتن مرد جلوگيري كردند و متوجه شدند وي همان كلاهبرداري است كه از راننده هاي آژانس سرقت مي كند. پس از روشن شدن اين موضوع انتظامات بيمارستان با كلانتري محل تماس گرفته و ماموران را در جريان ماجرا قرار داد و به اين ترتيب مرد كلاهبردار دستگير شد.