رئيس سازمان حفاظت محيط زيست:
اجراي  پروژه هاي بزرگ  صنعتي به  نظرسنجي  گذاشته  مي شود
ايرنا:  معاون  رئيس جمهوري  و رئيس  سازمان  حفاظت  محيط زيست  كشور گفت : در راستاي  حفظ محيط زيست ،قبل از اجراي  پروژه هاي  صنعتي  جديد بزرگ ، مردم  و كارشناسان  نظر مي دهند.
دكتر معصومه  ابتكار عصر شنبه  در جريان  بازديد از شركت  پالايش  گاز سرخون  وقشم  افزود:از اين  به  بعد سياست  سازمان  حفاظت  محيط زيست  علني كردن  ارزيابي پروژه ها در سطح  مناطق  خواهد بود.وي  تصريح  كرد: پس  از فراخوان  از طريق  نشريات  ملي  و محلي
  و ارزيابي  مثبت و اعلام  نظر كارشناسان ، امكان  احداث  آن  پروژه  فراهم  خواهد شد.
رئيس  سازمان  حفاظت  محيط زيست  كشور اظهار داشت : اين  اقدام  علاوه  بر بالابردن فرهنگ  زيست  محيطي ، هزينه هاي  رفع  آلودگي  را كاهش  مي دهد.
ابتكار افزود: هرچند بخش  نفت  يكي  از آلاينده ترين  بخش  هاي اقتصادي  است  ولي با تلاشها وگامهايي  كه  در زمينه  رفع  آلودگي  در اين  صنعت  برداشته  شده  مشكلات آن  روز به  روز كمتر مي شود.
وي  خاطرنشان  كرد: تلاشهاي  انجام  شده  در بخش  نفت،  گاز و پتروشيمي  در زمينه تحقق  استانداردهاي زيست محيطي ، موجب  حفظ محيط زيست  و جلوگيري  از تخريب منابع  طبيعي  شده  است .
معاون  رئيس  جمهوري  گفت : اگر صنايع  درابتدا اقدام  به  رعايت  مسائل  زيست محيطي  كنند، نسبت  به  انجام  آن  درحين  و يا پايان  كار هزينه هاي  كمتري صرف  مي كنند.
ابتكار افزود: در قانون  بودجه  برنامه  سوم  براي  ناديده  گرفتن  مسائل زيست  محيطي ، جريمه هايي  در نظر گرفته  شده  است .