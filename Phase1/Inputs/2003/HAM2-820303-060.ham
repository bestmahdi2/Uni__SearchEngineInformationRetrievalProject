پشتيباني برلوسكوني از شارون در برابر عرفات
«سيلويو برلوسكوني » نخست وزير راستگراي  ايتاليا در ديدار با رهبران جامعه  بين المللي  يهوديان  گفت : در سفر ماه  آينده  خود به  اسراييل ، با ياسرعرفات ديدار نخواهم  كرد.
به گزارش ايرنا از رم به نقل از خبرگزاري  آنسا، نخست وزير ايتاليا پنجشنبه  شب  افزود: در سفر خود به  خاورميانه  با آريل  شارون ملاقات  مي كنم  ولي  با رهبر فلسطين  كه  مانع  وقوع  عمليات   تروريستي  و خونريزي  نشده  ديداري  نخواهم  داشت .
برلوسكوني  همچنين  در مورد طرح  عضويت  تل آويو در اتحاديه  اروپا گفت : از اين  مساله  حمايت  خواهيم  كرد زيرا هرچند اسراييل  از نظر جغرافيايي  دور از اروپاست  ولي  در ابعاد فرهنگي ، اقتصادي  و سياسي  اروپايي  بشمار مي رود.
نخست  وزير ايتاليا كه  قرار است  به  اسراييل  سفر كند يكي  از حاميان  جدي اسرائيل در برابر فلسطيني ها بشمار مي رود.
دولت  راستگراي  ايتاليا تاكنون  از محكوم  يا حداقل  تقبيح كردن  كشتار گسترده  مردم  منطقه  خودگردان  بويژه  زنان  و كودكان  و تخريب  اماكن  متعلق  به  آنان  از سوي  نظاميان  صهيونيست  خودداري  كرده  است .
در همين حال جرج بوش در صدد است تا نشست سه جانبه اي را با نخست وزيران اسرائيل و فلسطين برنامه ريزي كند.
شبكه تلويزيوني سي ان ان ديروز اعلام كرد جرج دبليو بوش رئيس جمهور ايالات متحده آمريكا با آريل شارون و محمود عباس، نخست وزيران اسرائيل و فلسطين ديدار و پيرامون مساله فلسطين گفتگو خواهد كرد.
هنوز زمان و محل اين ملاقات به طور دقيق مشخص نشده است ولي گفته مي شود اين نشست احتمالاً براي اوايل ماه آتي ميلادي در «مصر» برگزار شود.
از سوي ديگر سخنگوي  جنبش  اسلامي حماس  گفت : توقف  عمليات  شهادت طلبانه  از سوي  گروههاي  مبارز فلسطيني  خواسته  اسراييل  است .
به گزارش ايرنا، عبدالعزيز الرنتيسي  كه  اظهاراتش  در شماره  ديروز  روزنامه  الرياض  چاپ  عربستان  منعكس  شده  است  افزود: توقف  عمليات  بايد از سوي  اسراييلي ها صورت گيرد زيرا آنها سرزمين  فلسطيني ها را اشغال  كرده  و فرزندان  آن را به  خاك و خون  كشيده اند.
وي  افزود: عمليات  شهادت طلبانه  فلسطيني ها براي  دفاع  از سرزمين  و حقوق  قانوني  مردم  اين  سرزمين  است .
سخنگوي  حماس  با بيان  اينكه  رهبران  سياسي  جنبش ،گفتگو با دولت  خودگردان  را پذيرفته اند خاطر نشان  كرد: هدف  از اين  گفتگو بايد پايان دادن  به اشغال  سرزمين هاي  فلسطين  و احقاق  حقوق  قانوني  فلسطيني ها باشد.
وي  در همين  زمينه  اضافه  كرد كه  حماس  از آغاز گفتگو با دولت  خودگردان استقبال  مي كند ليكن  هرگونه  فشار از سوي  داخل  و يا خارج  را در اين  خصوص  نمي پذيرد.