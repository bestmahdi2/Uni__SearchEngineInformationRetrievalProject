به دستور دكتر احمدي نژاد
شهرداري تهران مشكلات خوابگاه هاي كوي دانشگاه تهران را بررسي مي كند
گروه شهري: معاون  فرهنگي  و اجتماعي  شهردار تهران  در راس  هياتي  مسئول  بررسي  مشكلات مجموعه  خوابگاه هاي  كوي  دانشگاه  تهران  شد.
«محمود احمدي  نژاد» شهردار تهران  به  اين  هيات  مسئوليت  داده  است  تا ضمن بررسي  نيازهاي  ضروري  اين  مجموعه  خوابگاهي ، براي  فراهم  كردن  تسهيلاتي  اقدام كنند.
به  گزارش  روابط عمومي شهرداري  تهران ، مسئولان  دانشگاه  تهران هفته  گذشته  با شهردار تهران  ديدار كرده  و از وي  خواستار مساعدت هايي  براي حل  مسائل  اين  منطقه  دانشگاهي  شده اند.
معاون  فرهنگي  و اجتماعي  شهردار تهران  گفت : هيات  مزبور از مجموعه  خوابگاه هاي  كوي  دانشگاه  ديدار كرده  و با نمايندگان  دانشجويان  ومسئولان  كوي  درباره  نيازهاي  موجود گفت  وگو كرده  است . وي افزود: طرح هاي  پيشنهادي  براي  تامين  نيازهاي مجموعه  خوابگاه هاي  كوي ، تهيه  شده  كه  پس  از بررسي هاي  فني ، نسبت  به  اجراي آنها اقدام  لازم  و فوري  به  عمل  خواهد آمد.