سد سده خواف فردا افتتاح مي شود
گروه اقتصادي: سد مخزني سده خواف فردا به بهره برداري مي رسد.
به گزارش روابط عمومي شركت مديريت منابع آب ايران با افتتاح اين سد كه با هدف تأمين آب كشاورزي، تغذيه مصنوعي و كنترل سيلاب روي رودخانه سده در نزديكي شهر خواف در شرق استان خراسان احداث شده است، 415 هكتار از زمين هاي كشاورزي منطقه زيركشت مي رود و آبرساني به 400 هكتار ديگر از اراضي منطقه بهبود مي يابد.
اين گزارش حاكيست حجم اين سد با 50 متر ارتفاع و حدود 5/9 ميليون مترمكعب ظرفيت و قابليت تنظيم 8/8 ميليون مترمكعب آب در سال تاكنون 96 درصد پيشرفت فيزيكي داشته و هزينه احداث آن 23 ميليارد و 800 ميليون ريال اعلام شده است.