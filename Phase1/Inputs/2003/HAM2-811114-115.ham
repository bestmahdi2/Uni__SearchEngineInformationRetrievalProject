ايران، مسئول توسعه فوتسال جهان شد
گروه ورزشي: از سوي "ويكتور بسيرو" رئيس جهاني فوتسال(فيفا)ايران به عنوان مسئول 
توسعه فوتسال جهان معرفي شد. پس از قهرماني هاي متوالي تيم فوتسال ايران، حضور قدرتمند
در رقابت هاي جهاني و همچنين برگزاري ليگ حرفه اي فوتسال كه در آسيا براي اولين بار
انجام مي گيرد باعث شده تارئيس فوتسال آسيا توجه ويژه اي به اين رشته در تهران داشته 
باشد. 
در همين ارتباط صادق درودگر رئيس كميته فوتسال ايران و معاون دبيركل فدراسيون فوتبال 
گفت: فيفا قصد دارد براي فوتسال ايران سرمايه گذاري زيادي انجام دهد. به اعتقاد آنها، 
ايران توانست فوتسال آسيا را زنده كند و حتي توانايي اين مهم را دارد تا در جمع چهار
تيم برتر جهان قرار گيرد. 
درودگر گفت: براي حضور در بازيهاي قهرماني آسيا كه در ژاپن برگزار مي شود و مقدمات جام 
جهاني چندين اردوي تداركاتي در نظر گرفتيم و به احتمال زياد تيم ملي فوتسال به كشورهاي 
انگلستان، اسپانيا و تايلند، مالزي و سنگاپور اعزام خواهد شد.