خبرهايي از كشتي
دبير به تركيه نرفت
گروه ورزشي: عليرضا دبير، كشتي گير وزن 66 كيلوگرم تيم ملي كشتي آزاد بزرگسالان و دارنده 5 مدال طلا و نقره جهان و المپيك جهت اخذ ويزاي آمريكا به تركيه نرفت. دبير بدليل برخورداري از ويزاي دانشجويي مشكلي در رابطه با سفر به آمريكا ندارد و به همين خاطر در تهران تمرينات خود را دنبال مي كند.
تحليل گر كشتي آمريكا: هيچكس دوست ندارد برابر اصلاني قرار گيرد!



گري آبوت، تحليل گر سرشناس كشتي آمريكا در خصوص محمد اصلاني كشتي گير وزن 55 كيلوگرم تيم ملي آزاد اظهار داشت: اصلاني تازه وارد ايراني اين وزن موفق شده در اولين گام به مدال طلاي آسيا دست يابد.
وي افزود: ايران هميشه در سبك وزن خوب ظاهر شده و در گذشته بابك نورزاد و غلامرضا محمدي مدالهاي متعددي را براي اين كشور كسب كرده اند.
تحليل گر كشتي آمريكا همچنين گفت:  بطور قطع در رقابتهاي جهاني امسال هيچ كشتي گيري علاقه مند به رويارويي با اصلاني نيست چرا كه وي با حمايت و تشويق هاي پر سر و صداي ايرانيان زيادي كه در نيويورك حاضر خواهند شد، حريف سختي براي مدعيان اين وزن است.