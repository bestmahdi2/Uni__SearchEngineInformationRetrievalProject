وب
اينترنت ماهواره اي ضعف زيرساخت هاي مخابراتي را جبران مي كند
تقاضاي روزافزون خدمات اينترنتي و گسترش مخابرات چندرسانه اي، بهره گيري از سرويس هاي با كيفيت و سريع ماهواره اي را اجتناب ناپذير كرده است. صبا ادبي، دانشجوي مهندسي برق دانشگاه شهيد باهنر كه در زمينه اينترنت ماهواره اي و خدمات آن تحقيق مي كند، با بيان اين مطلب به ايسنا گفت: ماهواره به عنوان يك وسيله مناسب براي پاسخگويي به تقاضاي روزافزون كاربران شبكه اينترنت و گسترش سرويس هاي چندرسانه اي آن در كانون توجه محققان فناوري هاي اطلاعات و ارتباطات قرار گرفته است.
اتصالات ماهواره اي به ويژه زماني كه نياز به پهناي باند بزرگ و تامين ارتباطات راه دور كم هزينه و قابل استفاده براي عموم مطرح مي شود، اهميت مضاعفي پيدا مي كنند.  وي افزود: در حال حاضر مطالعات گسترده اي در حال انجام است كه شبكه هاي اينترنتي جهاني براساس استفاده از ماهواره ها استوار گردند، سيستم ماهواره اي اگر خيلي خوب طراحي شده باشد، مي تواند تمام سطح زمين را بپوشاند، تقاضاي كاربران دريايي و هوانوردي را برآورده كند و براي آنها در نواحي دور بدون زيرساخت  مخابرات زميني امكاناتي فراهم كند. ادبي در پايان با اشاره به روند رشد انفجاري اينترنت و افزايش تقاضا براي پهناي باند عريض تر تصريح كرد: سيستم اينترنت ماهواره اي به دليل توانمندي هاي منحصر به فرد آن، حتي در نقاط مجهز به سيستم هاي قوي مخابراتي نيز به عنوان يك گزينه جايگزين جدي مطرح است.



حوزه علميه اينترنتي در قم طلبه مي پذيرد
پايگاه اطلاع رساني تبيان نخستين مدرسه علوم ديني اينترنتي را زيرنظر حوزه علميه قم، پايگاه اطلاع رساني تبيان راه اندازي كرد.به گزارش ستاد خبري يازدهمين نمايشگاه بين المللي قرآن كريم، كاربران با مراجعه به سايت اينترنتي تبيان www.tebyan.net مي توانند از دوره هاي آموزشي حوزه علميه قم از پايه تا خارج بهره مند شوند و از اين طريق در امتحانات حوزه نيز شركت كنند.
براساس اين گزارش، پايگاه اطلاع رساني تبيان با استفاده از اينترنت و در راستاي معرفي جاذبه هاي فرهنگ اسلامي از طريق اطلاع رساني صحيح تيرماه سال 81 راه اندازي شد.
اين گزارش حاكي است كه «مدرسه اينترنتي» نيز يكي ديگر از خدمات آموزشي پايگاه اطلاع رساني تبيان است كه دانش آموزان را با مشاركت دادن در فرآيند آموزش، تحت تعليم قرار مي دهد.دانش آموزان مقاطع مختلف تحصيلي مي توانند علاوه بر بهره مندي از دوره هاي آموزش از مشاوره استادان متخصص نيز بهره مند شوند.اين گزارش مي افزايد: دسترسي سريع و آسان به بانك كاملي از اطلاعات اسلامي، فرهنگي، هنري، اجتماعي و ورزشي و نيز پاسخگويي به پرسش هاي نسل جوان از ديگر امكانات ويژه اين سايت است و همچنين، ارايه خدمات فرهنگي و پژوهشي به استادان و دانش آموزان از مجله معرفي مقالات، كتب و نرم افزارهاي آموزشي، معرفي پايگاه هاي علمي در اينترنت، معرفي رشته هاي دانشگاهي، معرفي و ثبت طرح درس هاي آموزشي به نام فرد ارايه دهنده، از فعاليت هاي اين پايگاه اطلاع رساني است.



بزرگ ترين مجموعه دست نوشته آن لاين جهان در چين
بزرگ ترين مجموعه آثار نوشتاري چين به صورت آن لاين در معرض ديد و استفاده علاقه مندان قرار گرفت. انتشارات الكترونيك ژورنال دانشگاهي چين اعلام كرد: بزرگ ترين منابع نوشتاري باستاني و دانشگاهي آن لاين جهان كه متعلق به چين است از سوي اين موسسه منتشر شده است. از طريق اين نشر آن لاين كاربران مي توانند به 12 هزار نسخه متن ديجيتالي آرشيو شده دسترسي پيدا كنند. علاقه مندان مي توانند موضوعات موردنظر خود را نيز از ميان اين 12 هزار سند ديجيتالي كه شامل منابعي چون كتاب، روزنامه، مجله، رسانه هاي دانشگاهي و دست نوشته هاي كهن است، پيدا كنند. اين كتابخانه ديجيتالي آن لاين هم اكنون يك چهارم از كل اطلاعات عمومي چين را در خود جاي داده است. متخصصان قصد دارند تا پايان سال 2006 اين حجم را به 80 تا 90 درصد برسانند.



نبرد مايكروسافت با اتحاديه اروپا
شركت مايكروسافت، بزرگ ترين سازنده نرم افزار در جهان، خود را براي مقابله با قوانين اتحاديه اروپا آماده مي كند. به گزارش شبكه خبري بي بي سي، اتحاديه اروپا مايكروسافت را متهم به سو استفاده از انحصار خود بر بازار نرم افزار كرده است. بنابراين گزارش در صورت اثبات جرم مايكروسافت، اتحاديه اروپا اين شركت را به پرداخت سه ميليارد دلار جريمه آشكارسازي كدهاي رمز برنامه هاي نرم افزار خود براي ديگر رقيبان محكوم مي شود. شايان ذكر است مسئولان مايكروسافت از اظهارنظر در اين مورد خودداري كردند.