واردات خودرو هنوز ممنوع است
رئيس كل گمرك ايران در مورد ورود خودروي خارجي به كشور گفت: تاكنون هيچ گونه خودروي خارجي به كشور وارد نشده است.
مسعود كرباسيان به ايسنا گفت: بايد به اين نكته توجه داشت كه كشورهايي كه وضعيت اقتصادي مناسبي ندارند واردات خودرو دارند و هنوز در كشور ما واردات خودرو ممنوع است. زيرا مقررات مشخصي در زمينه مدل، استاندارد و آئين نامه محيط زيست در اين زمينه تدوين نشده است.كرباسيان گفت: گمرك آماده است براي اطمينان خاطر از اين مسئله اجازه بازديد از گمركات كشور را به هر خبرنگاري كه مايل است بدهد. وي گفت: «در زمينه قاچاق كالا به خارج از كشور 90 درصد آن را اقلام سوختي از جمله گازوئيل، نفت سفيد، بنزين و روغن موتور تشكيل مي دهد.»
وي در مورد خبر واردات برنج از پاكستان گفت: «پاكستان هميشه به دنبال راه اندازي جو رواني براي كسب بازار است بايد توجه داشت كه اين سخنان هميشه در زماني مطرح مي شود كه فصل برداشت برنج است و مي خواهند دولت را در محدوديت قرار دهند.»