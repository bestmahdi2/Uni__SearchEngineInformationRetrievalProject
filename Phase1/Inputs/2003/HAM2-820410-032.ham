نيروي انتظامي با افراد خودسر برهم زننده تجمعات برخورد مي كند
گروه اجتماعي: نيروي انتظامي با افرادي كه خارج از قواره هاي بسيج، سپاه و نيروي انتظامي بوده، خودسر باشند و بدون داشتن مأموريت از اين ارگان ها بخواهند كاري انجام دهند، برخورد خواهد كرد.
حجت الاسلام والمسلمين مهدوي، جانشين عقيدتي- سياسي نيروي انتظامي جمهوري اسلامي ايران، در گفتگو با خبرنگار سرويس سياسي خبرگزاري دانشجويان ايران(ايسنا)در گرمسار در خصوص لباس شخصي  هاي بدون مسئوليتي كه باعث ايجاد اخلال در تجمعات مي شوند، گفت: لباس شخصي يك كلمه ساختگي نادرست است. بهتر اين است كه بگوييم افراد خودسر.
وي تصريح كرد: اين افراد، در چارچوب قانون و تشكيلات  نظامي و انتظامي نيستند و خودشان خودسر دوست دارند هر تجمعي را به هم بزنند و در آن دخالت كنند.
مهدوي تأكيد كرد: نيروي انتظامي با افرادي كه خارج از قواره هاي بسيج، سپاه و نيروي انتظامي بوده، خودسر باشند و بدون داشتن مأموريت از اين ارگان ها بخواهند كاري انجام دهند، برخورد خواهد كرد.
مهدوي سرمنشاء تحركات اخير در كشور را، آمريكا دانست و گفت: يك عده فكر مي كنند اگر تحركاتي در ايران انجام بدهند، آمريكا خوشبين خواهد شد و احساس مي كند كه بستري در ايران وجود دارد كه مي تواند آن چه را كه در افغانستان و عراق به طور ناموفقي تجربه كرده، در ايران نيز تجربه كند. ولي آمريكايي ها خيلي احمقانه به اين افراد دل بسته اند؛ به خاطر اين كه اين افراد عددي نيستند و تعدادشان بسيار اندك است.
مهدوي در پايان گفت: اگر دانشجويان درخواست هايي دارند، مي توانند در قالب قانون مطرح كنند اما آشوب و اوباشگري باعث ناامني مي شود و بايد با آن برخورد شود.