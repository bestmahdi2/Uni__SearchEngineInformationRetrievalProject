مسعود نيلي:
ادامه روند كنوني نرخ بيكاري را به 21 درصد مي رساند
گروه اقتصادي: دكتر مسعود نيلي، مسئول تدوين استراتژي توسعه صنعتي كشور روز گذشته در جمع خبرنگاران بخشي از نتايج مطالعات انجام شده در اين طرح را اعلام كرد.
مسئول  تدوين  استراتژي  صنعتي  كشور اعلام  كرد: بررسي هاي  انجام  شده  نشان مي دهد، اقتصاد ايران  در آينده  با سه  چالش  اصلي  شامل  بيكاري ، تورم  و ضعيف شدن  اقتصاد كشور نسبت  به  اقتصاد جهاني  مواجه  خواهد بود.
نيلي افزود: درآمد سرانه  ايران  اكنون  يك  سوم  كره جنوبي  و 70 درصد كشور مالزي  است ، اين  درحالي  است كه  در يك  دوره  زماني ، درآمد سرانه  ايران  دو برابر اين  كشورها بود.
وي  اضافه  كرد: با ادامه  روند موجود در اقتصاد كشور، پيش بيني  مي شود در سال  1390، ميزان  درآمد سرانه  ايران  به  يك  چهارم  كره  جنوبي  و نصف  كشور مالزي  برسد.
وي  با بيان  اينكه  ادامه  روند فعلي ، نرخ  بيكاري  به  21 درصد و نرخ  تورم را به  20 درصد مي رساند، گفت : بزرگترين  مشكل  اقتصاد كشور در سال هاي  آينده ، مشكل  نسبت  كسري  بودجه  به  توليد ناخالص  داخلي  است .
نيلي  ادامه  داد: بررسي هاي  انجام  شده  كه  در كتاب  استراتژي  توسعه  صنعتي نيز آمده ، حاكيست  حدود 10 هزار و 500 واحد صنعتي  بالاتر از 10 نفر كاركن  و310 هزار كارگاه  كوچك  با ميانگين  اشتغال  دو نفر در كشور وجود دارد.
وي  گفت : از كل  بنگاه هاي  صنعتي  كشور تنها 118 واحد(حدود يك  درصد)را واحدهاي  صنعتي  بالاتر از 1000 نفر كاركن  تشكيل  مي دهد كه  اين  درصد حدود نيمي  از ارزش  افزوده  بخش  صنعت  را تأمين  مي كنند.
وي  افزود: بررسي ها نشان  مي دهد كه  80 درصد ارزش  افزوده  صنعتي  كشور را هشت  درصد كارخانه هاي  صنعتي  تامين  مي كنند و واحدهاي  صنعتي  بين  50 تا 200نفر، ضعيف ترين  بخش  صنعتي  كشور را تشكيل  مي دهد.
نيلي  اظهار داشت : عملكرد صنعت  كشور وابسته  به  صنايع  بزرگ ، دولتي  و انحصاري  است  و به  عبارت  ديگر بزرگ  بودن ، دولتي  بودن  و انحصاري  بودن ، سه  خصوصيت  اصلي  صنعت  ايران  در شرايط فعلي  است .
وي  گفت : سهم  ايران  در اوپك  در سال  1400 به   5/ 7 ميليون  بشكه  مي رسد كه  به قيمت  سال  1380، مي تواند 43 درصد درآمدهاي  نفتي  كشور را تامين  و بقيه  را بايد صادرات  صنعتي  و يا خدمات  تامين  كند و به  عبارت  ديگر صادرات  صنعتي كشور بايد به  10 برابر وضعيت  فعلي  افزايش  يابد و رشد بلندمدت  صنعتي  كشور بايد بالاتر از 10 درصد شود.
وي  افزود: چنانچه  سهم  صنعت  در توليد ناخالص  داخلي  كشور كه  اكنون  حدود15 درصد است  به  بالاتر از 25 درصد برسد، مي توان  گفت  كه  كشور به  مرحله  صنعتي  شدن  رسيده  است .
مسئول  تدوين  استراتژي  توسعه  صنعتي  كشور اضافه  كرد: نقد و بررسي  اين  طرح كه  از مهر ماه  سال  80 با همكاري  و مشاركت  67 محقق  انجام  شده  در همايشي  كه روز 22 تير ماه  امسال  برگزار مي شود، انجام  خواهد شد.
نيلي  گفت : براي  اجراي  اين  طرح  چهار ميليارد ريال  هزينه  شده  و براي اولين  بار است  كه  استراتژي  توسعه  صنعتي  تدوين  مي شود.
همچنين  در يك  همايش  ديگر در شهريور يا مهر ماه  آينده ، هر يك  از موضوعات اين  كتاب  به  صورت  تخصصي  با دعوت  از صاحبنظران  و دست اندركاران ، بحث  وتبادل  نظر مي شود.