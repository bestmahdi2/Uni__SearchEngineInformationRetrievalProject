جمعيت ايران تا پايان آذر ماه امسال به مرز 69 ميليون نفر مي رسد
گروه اجتماعي: جمعيت جمهوري اسلامي ايران در سال 2003 ميلادي به رقم 68 ميليون و 920 هزار نفر مي رسد.
به گزارش مركز اطلاعات سازمان ملل براساس نمودار جمعيت جهان 2002 بخش جمعيت دپارتمان امور اقتصادي و اجتماعي ملل متحد كه اخيراً در سراسر جهان انتشاريافته است، نرخ رشد جمعيت در ايران 2/1 درصد قيد گرديده است. اميد به زندگي در ايران 70 سال است.
در اين نمودار پيش بيني  شده كه جمعيت ايران در سال 2025 به رقم 90 ميليون و 927 هزارنفر ودر سال 2050 به رقم 105 ميليون و 485 هزار نفر برسد.
شايان ذكر است كه چيني ها با جمعيتي معادل 1 ميليارد و 304 ميليون نفر و بعد از آن هندوستان با جمعيتي معادل 1 ميليارد 65 ميليون نفر در سال 2003 پرجمعيت ترين كشورهاي جهان هستند. ولي تا سال 2050، هندوستان با جمعيتي معادل 1 ميليارد و 531 ميليون، گوي سبقت در افزايش جمعيت را از چين خواهد ربود كه در آن هنگام جمعيتي 1 ميليارد و 395 ميليون نفري خواهد داشت.
اين نمودار نشان مي دهد در حالي كه كشورهاي توسعه يافته رشد جمعيت كم و حتي منفي دارند، كشورهاي در حال توسعه و توسعه نيافته افزايش جمعيت بسيار بالايي را طي سالهاي 1950 لغايت 2050 خواهند داشت.