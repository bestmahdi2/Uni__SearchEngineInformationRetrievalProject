پرداخت يارانه به بنزين هديه به قاچاقچيان است
گروه اقتصادي: موسي غني نژاد عضو هيأت مؤسس انجمن حمايت از حقوق مصرف كنندگان در گفت وگو با ايرنا گفت: از 40 درصد يارانه بنزين 10 درصد آن توسط قشر ثروتمند جامعه استفاده مي شود در حالي كه 10 درصد كم درآمد جامعه تنها از يك درصد يارانه بنزين بهره مند مي شوند.وي يارانه پرداختي به بنزين را غيرعادلانه دانست و افزود: يارانه اي كه دولت براي بنزين پرداخت مي كند، توجيه اقتصادي ندارد.
وي گفت: بيش از 30 درصد بنزين مصرفي در كشور قاچاق مي شود.
وي با انتقاد از يارانه اي كه دولت براي بنزين پرداخت مي كند، تصريح كرد: پرداخت يارانه به بنزين به معني يارانه دادن به قاچاقچيان است.
غني نژاد با اشاره به قيمت هشت هزار ريالي بنزين در تركيه، تفاوت قيمت بنزين ايران نسبت به ساير كشورها را عاملي براي ايجاد انگيزه براي قاچاق اين فرآورده دانست.