بررسي رابطه سازمان همكاري هاي شانگهاي و امنيت آسياي مركزي
اتحاديه امنيتي
هدف از اين رويكرد استراتژيك در قرن 21 شكل دهي يك رابطه جديد بين روسيه و چين است و بعد از فروپاشي نظام دو قطبي چين يك شريك استراتژيك امنيتي براي روسيه گرديده است. بعد از جنگ جهاني دوم اتحاد شوروي يك سياست توسعه طلبي را در آسيا دنبال مي كرد اگرچه داراي رابطه نزديكي با چين كمونيست تا اواسط دهه 1950 بود ولي يك سري عوامل عدم اطمينان به عنوان يك متحد امنيتي بين دو كشور وجود داشت.
چين به عنوان يك كشور كمونيست بزرگ و قدرتمند داراي آمادگي براي مقابله جدي با رقيبان امپرياليست در مرزها و نقاط حساس بود و سياست خارجي چين در اين مرحله نه براساس الگوهاي ايدئولوژيك بلكه براساس ديدگاه سنتي امپراتوري چين كه خود را يك قدرت جهاني فرض مي كرد استوار بود. اين ديدگاه نه تنها براي اتحاد شوروي به عنوان برادر بزرگتر و يكي از دو قطب بلكه يك رقيب استراتژيك براي ايالات متحده آمريكا در جهان دو قطبي، خطرناك بود و در دهه 1960 اين ديدگاه باعث كشمكش هاي نظامي در مرزها با اتحاد شوروي گرديد و اين رقابت نظامي باعث فروپاشي سريع تر اتحاد شوروي گرديد كه از سويي باعث نزديكي ايالات متحده با چين گرديد. در دهه 1990 با فروپاشي اتحاد شوروي چين خود را در يك وضعيت جديد ديد وجود تنها يك ابر قدرت به شدت قوي به جا مانده از سيستم دو قطبي براي چين كه آمادگي همكاري با آن را نداشت و روسيه نيز تنها وجود داشت و تنها وجه مشخصه آن آمادگي همكاري با چين و جامعه كشورهاي مستقل مشترك المنافع(cis)كه بتواند جناح جنوبي را تشكيل دهد و چين و هند تنها مي توانستند به عنوان يك وزنه تعادل در مقابل غرب نقش آفريني كنند.
امروزه سياست خارجي روسيه يك حالت روشن تر نسبت به قبل پيدا كرده است و سياست پوتين همكاري با ايالات متحده و يك سري كشورهاي خاص و رابطه با ديگر كشورها است و در سطح منطقه از نظريه- تعادل كنترل شده- استفاده مي كند.
سياست اتحاد شوروي در آسياي مركزي قبل از فروپاشي مقابله با هر نوع نفوذ كه از سوي همسايگان يا ديگر بازيگران غيرمنطقه اي مانند آمريكا يا اسلام گراها(پاكستان- عربستان سعودي)استوار بود.
شرايط در آسياي مركزي غيرروشن و متغير است اما در مورد امنيت براي هر دو كشور چين و روسيه بسيار مهم است ما مي دانيم كه قدرت ها در مناطق نفوذ با يكديگر رقابت مي كنند اما در صورت وجود خرد و تعقل، براي كاستن از نقش ديگر بازيگران و عدم پيچيدگي منطقه با يكديگر همكاري مي كنند و اين مي تواند باعث ايجاد يك سيستم همكاري جهت منافع هر دو كشور روسيه و چين با ديگر كشورها منطقه در مورد مسايل امنيتي گردد.
اين رويكرد باعث ايجاد يك تعادل كنترل شده براي ديگر بازيگران غيرمنطقه اي همانند ايالات متحده و ناتو شده و از تسلط آنها جلوگيري كرده كه اين تسلط مي تواند براي ديگر دولت ها منطقه خطرناك باشد.
جمهوري هاي آسياي مركزي بعد از فروپاشي اتحاد شوروي و استقلال از دهه 1990 مورد يك آزمون جدي قرار گرفتند آنها با سازمان ناتو، شوراي اروپا، مشاركت براي صلح همكاري كرده و از سويي عضو كشورهاي مشترك منافع نيز هستند و اين نشان دهنده يك سياست چند بعدي اين كشورها است.
قزاقستان ميزبان پايگاه فضايي بايكنور روسيه و مركز آموزش دفاعي هوايي روسيه و تاجيكستان پذيراي لشكر 201 ارتش روسيه جهت حفاظت از مرزهاي با افغانستان و تا قبل از سال 1996 ازبكستان نيز عضو كشورهاي مشترك المنافع بود.
كشورهاي آسياي مركزي در يك تعادل همكاري با روسيه و ايالات متحده براي مبارزه با تروريسم و اسلام گرايي هستند و اين نشان دهنده سياست چندي بعد است اما سئوال اساسي اين است چه كسي رهبري را در منطقه به دست خواهد گرفت؟
در سال 1996 در شهر شانگهاي كشورهاي چين، روسيه، تاجيكستان، قرقيزستان و قزاقستان قرارداد تقويت اعتماد متقابل نظامي را امضاء كردند و در سال 2001 ازبكستان نيز به آن پيوست و در 7 ژوئن 2002 در سن پترزبورگ سران دولت هاي فوق اعلاميه و ساختار سازمان همكاري شانگهاي را اعلام نمودند.
در حقيقت چين به دنبال سناريو دستور كار امنيتي خود مي باشد و آن 5 اصل همكاري صلح آميز است كه در ابتداي دهه 1950 باعث نفوذ در جهان سوم گرديد.
در چهل و هفتمين نشست سازمان ملل رئيس جمهور قزاقستان نورسطان نظربايف اعلام كرد كليد حل مسايل آسيا در توسعه صنعتي نهفته است. اين ديدگاه در زمان گورباچف و برژنف وجود داشت و روسيه از اين ابتكار حمايت كرد.
همه دولت هاي آسياي مركزي و روسيه و چين داراي يك پتانسيل خوب براي همگرايي هستند ولي ايجاد منافع مشترك بين دولت ها نياز به زمان دارد از سوي پيمان شانگهاي يك پيمان امنيتي است و برداشت اقتصاد از آن دور از انتظار است.
چالش ها و عدم ثبات شرايط
1- در جمهوري هاي آسياي مركزي با وجود مرزهاي با ثبات اما وجود بي ثباتي داخلي مي تواند باعث مشكلاتي در توسعه گردد و مشكلات مرزي با چين به روابط دوجانبه ضربه وارد كند. در اين مورد در قزاقستان و قرقيزستان انتقادات شديدي به اين موضوع شده است. همچنين روابط بين چين و روسيه مي تواند به علت وضعيت نامعلوم اين كه روسيه مي خواهد از چه كسي يا چه چيزي حمايت كند؟ دچار مشكلاتي گردد.
2- در مورد مسايل امنيتي روسيه اميدهاي زيادي براي مبارزه با تروريسم و اسلام گرايي دارد و مشابه اين نگراني ها را چين در مورد استان شين چيانگ(تركستان)دارد. دولت چين اين را يك مسأله داخلي تلقي كرده و نيازي به مداخله خارجي نمي بيند و در اين رابطه داراي عزم راسخي است اما عمليات در اين مورد كند و به آرامي صورت مي گيرد. چند سال قبل دولتمردان چين نظريه آسيب پذيري داخلي را رد و الگوي اتحاد شوروي را در مورد اقليت هاي قومي داشته اما امروزه آنها اين ديدگاه  را عوض كرده و جنگ با تروريسم و بنيادگرايي اسلامي را شروع كرده اند. چين در سازمان همكاري هاي شانگهاي تأكيد زيادي بر مسايل امنيتي داشته ولي به طور كلي همكاري سرويس هاي اطلاعاتي چين و روسيه بسيار كمتر از همكاري روسيه با كشورهاي غربي در اين زمينه است.
چين در مورد پيمان همكاري شانگهاي به طور واقع بينانه برخورد كرده و نمي خواهد خود را در مسايل و مشكلات كشورهاي آسياي مركزي همانگونه كه در سال 80-1960 درگير كرد گرفتار كند.
حوادث 11 سپتامبر تأثير عميقي بر منطقه گذاشت و باعث شد دولت هاي منطقه يك برون رفت را از تسلط روسيه پيدا كنند و روسيه و چين كه نگران گسترش ناتو به شرق بودند حالا ايالات متحده را در نزديكي خود مي بيند با اين وجود آنها خرد شدن حركت هاي اسلام گرا افراطي(طالبان)را در افغانستان شاهد بودند.
چين و روسيه هيچ سناريويي براي حضور و مقابله با آمريكا در منطقه ندارند.(بوش از 21 تا 23 فوريه 2002 از چين بازديد و با جيانگ زمين در مورد آسياي مركزي گفت وگو كرد اما اين گفت وگوها منتشر نشد).
وجود يك خلأ استراتژيك در منطقه آسياي مركزي و نقش آفريني و نفوذ آمريكا در آن باعث مي گردد كه به منافع روس ها در اين منطقه ضربه وارد شده و به اين علت روس ها با آمريكا در اين مورد شروع به مذاكره نموده و احتمالاً آنها از آمريكا خواهند خواست كه از منطقه خارج شوند و البته جواب آمريكا مي تواند منفي باشد.
ابعاد همكاري و پيشنهادات
1- از نظر سياسي بهترين عملكرد براي چين و دولت هاي آسياي مركزي همكاري اقتصادي در درون sco بوده البته بايد توجه كرد كه نمي توان مسايل مرزي را با حساب تجارت حل و فصل كرد و با حل مسايل مرزي مي توان مناطق كم توسعه يافته را توسعه داد و سطح زندگي مردم را بالا برد.
2- همكاري در زمينه نفت و گاز مي تواند به ايجاد يك رابطه چند جانبه منجر شده و رشد اقتصادي چين نيز مي تواند نفت و گاز اين منطقه و درياي خزر را جذب كرده و پروژه هاي انتقال traceca و inogat و كريدور شمال به جنوب مي تواند پايه همكاري براي اين كشورها شده و از تضاد بين آنها جلوگيري كند.
3- اين سازمان مي تواند به ايجاد صلح و ثبات و دموكراسي در افغانستان كمك كرده و از برگشت اسلام گرايي افراطي جلوگيري كند و نيز هر كدام از كشورهاي عضو sco داراي خصوصياتي هستند كه در مجموع مي تواند باعث نفوذ مثبت در جنوب آسيا شده و حتي باعث ترغيب پيوستن ايالات متحده به آن گردد و اين تلاش ها مي تواند در آينده به ايجاد يك سازمان همكاري آسيايي تبديل گردد.