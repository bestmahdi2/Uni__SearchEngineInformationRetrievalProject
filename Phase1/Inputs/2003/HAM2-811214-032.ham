پيشنهاد سرمايه گذاري خارجي در ايران به 4 ميليارد دلار رسيد
وزير اقتصاد و دارايي ، آخرين  ارقام  پيشنهادي  براي  انجام  سرمايه گذاري  خارجي  در كشور را بيش از چهار ميليارد دلار اعلام  كرد و گفت : اين  پيشنهادها  بيشتر جنبه  آزمون دارد و سرمايه گذاران  خارجي  قصد دارند، مطلع  شوند آيا دولت  ايران  آنچه  را كه  در قانون  نوشته  اجرا خواهد كرد.
وي ، نقش  سرمايه گذاري  خارجي  در تامين  منابع  مورد نياز براي  اجراي  طرح هاي  صنعتي  و عمراني  را مثبت  دانست  و افزود: آئين نامه هاي  لازم  براي  انجام فعاليت  اين  گروه  در كشور تنظيم  شده  و شركاي  خارجي  مي توانند با طرف هاي ايراني  خود در قالب  مقررات  و ضوابط تدوين  شده ، همكاري  كنند.وي  در خصوص  اشكال  مختلف  همكاري  شركاي  خارجي  و ايراني  گفت : آنهامي توانند براي  احداث  واحد و توليد محصول  جديد، نوسازي  و توسعه  و بهبود كيفيت  كالا و همچنين  افزايش  سهام  شركت ها با شركاي  ايراني  همكاري  كنند.
وي  تعلل  و ايستايي  در اقتصاد كشور را رد كرد و گفت : رشد در اقتصاد، توليد ناخالص  داخلي  و اشتغال  كشور نسبت  به  گذشته  وجود تعلل  در اقتصاد كشور را خنثي  مي كند.
مظاهري  تأكيد كرد، در هر حال  پويايي  در جامعه  شكل  گرفته  و در حال  بروزاست ، اما رشد اقتصاد نسبت  به  توان  بالقوه  كشور نظير نيروي  انساني  متخصص  و منابع  طبيعي  موجود كم  است  كه  بايد بر سرعت  آن  اضافه  شود.
وي ، اصلاح  مقررات  و رفتار اقتصادي  دولت  را در ايجاد تحرك  و رونق  اقتصادي كشور موثر دانست  و گفت : اصلاحات  انجام  شده  اثر داشته  و تحرك  لازم  را ايجادكرده ، لذا بايد آن  را حفظ نمود و نسبت  به  قبل  شتاب  بخشيد.
وي ، تورم ، گراني  و اشتغال  را از دغدغه ها و نگراني هاي  اصلي  دولت  ذكركرد و افزود: اين  نگراني ها به  جا ست  و بايد مراقب  بود، با تزريق  بيش از پيش ، تورم  از پيشرفت  كشور جلوگيري  نكند.