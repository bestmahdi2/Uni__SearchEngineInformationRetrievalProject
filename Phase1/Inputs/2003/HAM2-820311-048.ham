ترافيك تهران به آستانه انفجار نزديك مي شود
نگراني ها درباره امكان عدم تحقق طرح تفصيلي حمل و نقل تهران
افزايش  بي رويه  توليد خودرو دركشور و ورود بخش  اعظمي از اين  خودروها به شهر تهران  سبب  شده  است  تا مشكل  ترافيك  تهران  در كنار فقدان  فرهنگ  ترافيكي لازم  در ميان  مردم  و نيز پيشروي  ناقص  طرح هاي  ترافيكي  همچنان  لاينحل  بماند.
گزارش ايرنا در اين باره حاكي است: سالانه  چهار هزار نفر در تهران  قرباني  آلودگي  هوا و اصرار شركت هاي  خودروساز به توليد خودروها با استاندارد دهه  نود اروپا مي شوند تا علاوه بر مشكلات زيست  محيطي ، مردم  تهران  در ترافيك هاي  بسيار شهر كلافه  شوند.
اينكه  چرا هيچ  گونه نظارت  و يا برخورد لازم  و مناسبي  با توليد غيراستاندارد و بي رويه  خودرو كه  بيشتر مشكلات  آن گريبان  گير شهر تهران  است  نشده  و يا طي طرحي ، زمان  توليد خودرو در كشور كنترل  نمي شود، سئوالي  است  كه  پاسخ  دقيقي به  آن داده  نمي شود.
معاون  مطالعات  و برنامه ريزي  سازمان  حمل  و نقل  و ترافيك  تهران  در اين  زمينه  اظهار داشت : مشكل  توليد بي رويه  خودرو در كشور شاخه هاي  متعدد و فراواني  را دارد و ناهماهنگي  ميان  دستگاه هاي  ذيربط، عملكرد بي برنامه  آنها را در پي داشته  است .
«اسفنديار صديقي» گفت : توليد خودرو، يكي  از چرخ هاي  صنعتي  كشور است  و به دليل  ناهماهنگي  ميان   اين  صنعت  با ديگر دستگاه ها و نيز توليد خودرو بدون رعايت  قوانين  و استانداردهاي  جهاني ، مشكل  ترافيك  تهران  تا 20 سال   آينده  پابرجا خواهد بود.
به  گفته  وي ، به  رغم  هشدارهاي  كارشناسان  امر ترافيك  نسبت  به  نحوه  توليد خودرو و به  خصوص  پيكان  در كشور، همچنان  مسئولان   اين  صنعت  به  فعاليت  غيراصولي  خود ادامه  مي دهند.
وي  افزود: در طرح  تفصيلي  ترافيك  شهر تهران  ظرفيت  پذيرش  خيابان هاي  شهر براي  تردد خودرو پايان  يافته  اعلام  شده  است ، به  طوري  كه  در تهران  جا براي پارك  خودرو به  سختي  پيدا مي شود.
يك  كارشناس  امور حمل  و نقل  و ترافيك  نيز در اين  خصوص ، گفت : معيار خاصي براي  توليد خودرو در كشور وجود ندارد و با توجه  به  تمركز قطب هاي  مختلف صنايع  كشور در تهران ، تنفس  خودرو در شهر با مشكل  مواجه  شده  است .
علي  ادناني   تنها راه حل  اين  معضل  را متوقف  كردن  خط توليد برخي  خودروها طي چند سال و از رده  خارج  كردن  خودروهاي  بلامصرف  در تهران  و قرارگرفتن  برنامه اي  جامع براي  نحوه  توليد خودرو در طرح  تفصيلي  ترافيك  شهر دانست .
به  هر شكل ، توليد بي رويه  خودرو و ورود آنها به  تهران  در طرح  تفصيلي ترافيك  پايتخت  در جايگاه  اصلي  خود قرار ندارد و زمزمه هاي  پيچيده تر شدن  و انفجار ترافيك  در آينده  نزديك  در تهران  به  گوش  مي رسد.