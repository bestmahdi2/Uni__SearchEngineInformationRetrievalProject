رئيس پليس راه تهران:
اتوبوس هاي با عمر 28 سال حق تردد ندارند
رئيس  پليس  راه  استان  تهران  گفت : 95 درصد از تصادفات  جاده اي  اتوبوس هاي  بين  شهري  ناشي  از بي  احتياطي  رانندگان  است .
سرهنگ  «محمد علي  پوراقدم » ديروز در گفت وگو با ايرنا، مركز استان  تهران ، اظهار داشت : بي احتياطي ، خستگي  و خواب  آلودگي  رانندگان به  هنگام  رانندگي  از جمله  عوامل  بروز تصادفات  جاده اي  اتوبوس ها است .
وي  افزود: ميزان  تصادفات  اتوبوس ها در مقايسه  با ساير وسايل  نقليه  بسيار اندك  است ، اما چون  نسبت  به  ساير خودروها تعداد زيادتري  سرنشين  را جابه جا مي كنند، مبحث  ايمني  آنها نيز از اهميت  بيشتري  برخوردار است .
رئيس  پليس  راه استان  تهران ، خروجي  هر روزه  اتوبوس ها از شهر تهران  را سه  هزار دستگاه  عنوان  كرد.
وي  تصريح  كرد: عامل  انساني  نقش  اساسي  در بروز تصادفات  دارد و پس  از آن ، راه  و خودرو عامل  تصادف  هستند.
پوراقدم ، نقص  مهندسي  راه ، عدم  توسعه  جاده ها و استفاده  نكردن  از وسايل ايمني  را از ديگر عوامل  موثر در بروز تصادفات  جاده اي  خواند.
وي  در ادامه  گفت : سال گذشته  حدود 800 هزار نفر گواهينامه رانندگي  دريافت كرده اند كه  به  نسبت  گواهينامه هاي  دريافت  شده ، به  وسايل  نقليه  نيز افزوده مي شود. وي  از اينكه  گسترش  راهها با افزايش  تعداد وسايل  نقليه  همخواني  ندارد به عنوان  علتي  ديگر در معضل  مورد بحث  يادكرد.
رئيس  پليس  راه  استان  تهران ، گفت : بسياري  از مردم  علل  اينگونه  تصادفات را تك راننده بودن  اتوبوس ها مي دانند كه  چون  راننده  در طي  مسير خسته  مي شود بنابراين  احتمال  بروز حادثه  افزايش  مي يابد. وي  اضافه  كرد: هيچ  اتوبوسي  تك  راننده  نيست ، زيرا حضور راننده  كمكي  از سوي  پليس  راه  كنترل  مي شود. پوراقدم  در خصوص  نقش  اتوبوس هاي  فرسوده  در تصادفات ، گفت : فرسوده  بودن اتوبوس ها دليلي  بر افزايش  تصادفات  نيست ، زيرا رانندگان  بسياري  از اتوبوس هاي  فرسوده  با سرعت  مقرر رانندگي  مي كنند و عامل  تصادف  نيستند. وي  افزود: اتوبوس هاي  با عمر بالاي  28 سال ، حق  تردد ندارند و در پايانه ها به  رانندگان  آنها صورت  وضعيت  داده  نمي شود.