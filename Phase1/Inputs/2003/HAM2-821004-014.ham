آياتنها يك رژيم غذايي كم چربي براي كم كردن وزن كفايت مي كند؟
سيري كامل
در طول دو دهه گذشته، دانشمندان پژوهش هاي زيادي درباره گلوكز و انسولين انجام داده اند. آنها با اندازه گيري ميزان سرعت جذب گلوكز موجود در غذا، رژيم غذايي ما را در فهرستي كه آن را فهرست مواد قندي ناميده اند، مشخص كرده كه بهgi معروف است. يك تكه پيراشكي دونات لعابدار كه داراي مقدار زيادي كربوهيدرات هاي آرد سفيد و شكر است به ميزان زيادي از گلوكز و انرژي تبديل مي شود و درعوض ميزان گلوكز يك كاسه آش بلغور جودوسر كه زمان خيلي بيشتري براي هضم و تبديل شدن به گلوكز نياز دارد بسيار پايين تر است.
ويكي وادلو، كوزه گري 53 ساله، قدرتمند و سرشار از شور و نشاط زندگي است كه در كنار خانواده اش در مزرعه اي واقع در ويرجينيا به كار طاقت فرساي خود مشغول است. او تمرينات ورزشي مداوم و منظمي دارد و بيشتر وقت خود را در خارج از خانه صرف تمرينات ورزشي مي كند.
اين تغييرات از 45 سالگي وارد زندگي او شده است، از وقتي كه ظرافت ظاهري او ناگهان از بين رفت، مي گويد: «ناگهان به خود آمدم و متوجه شدم كه كيلوكيلو به وزنم اضافه مي شود كه خيلي تاسف انگيز بود.» به گفته او، اندازه لباس هايش كم كم به سايز شش، هشت و بعدها به بيشتر از 10 رسيد. تصورش را بكنيد كه با اين سرعت به سايز شما پنج شماره اضافه شود!
وقتي رژيم گرفت و مصرف چربي را قطع كرد(متخصصان فقط مي گفتند: قطع مصرف چربي)وزن او يك خرده كاسته شد، اما وزن كاهش يافته به زودي دوباره افزايش يافت با اين تفاوت كه فقدان چربي در رژيم غذايي او باعث رنگ پريدگي و زردي پوستش شده بود. علاوه بر آن احساس بي حالي مي كرد و اغلب گرسنه هم بود. حتي گاه پيش مي آمد كه توان ايستادن هم نداشته باشد.
اين طور شد كه تصميم گرفت يك رژيم همراه با ميزان كربوهيدرات كمتر( مثل مصرف نان هاي جو، ماكاروني، لوبيا و باقلا)و در عوض مقدار زيادي ميوه و سبزيجات و مقدار متناسبي از پروتئين و چربي هاي اشباع نشده را جايگزين كند.
نتيجه بسيار تكان دهنده بود. بدون اينكه زمان زيادي را صرف كرده يا احساس ناراحتي كند، هشت كيلو ازوزن وادلو كم شد، ميل و اشتياق او به شيريني جات از بين رفت و از همه بهتر اينكه ديگر از آن ضعف هاي حاصل از رژيم هاي گذشته خبري نبود، ضمن اينكه تا چهار سال هم وزن او ثابت ماند.
او نيز مانند ساير آمريكايي ها تصور مي كرد كه تنها يك رژيم غذايي كم چربي براي كم كردن وزن كفايت مي كند و در اين راستا توصيه هاي متخصصان تغذيه مبني بر جايگزين  كردن چربي به جاي كربوهيدرات ها را پذيرفت.
مي دانيد كه بر اساس يافته هاي دانشمندان ما دو نوع چربي داريم: خوب و بد، دو نوع هم كربوهيدرات داريم: خوب و بد. برخي از كربوهيدرات ها داراي مواد قندي هستند و بيشتر غذاهاي داراي چربي كم يا فاقد چربي(چيپس هاي بدون چربي و كيك هاي برنجي)شايد خودشان كمك چنداني به چاق شدن ما نكنند اما احساس گرسنگي را تحريك كرده در نهايت سبب اضافه شدن وزن مي شوند.
با هضم غذا دربدن كربوهيدرات ها تبديل به قندي به نام گلوكز مي شوند چون فشار خون باوجود گلوكز بالا مي رود.
پانكراس پيغامي مبني بر بالا بردن ميزان ترشح هورمون انسولين دريافت مي كند.
(انسولين هورموني است كه قند خون راتنظيم مي كند)در سلول ها گلوكز سوخته و تبديل به انرژي شده يا براي استفاده در آينده به صورت چربي در بدن ذخيره مي شود.
يك رژيم غذايي سرشار از gi(فهرست مواد قندي)براي سلامتي شما قطعا مضر است؛ زيراشما را به سوي يك خطر اساسي سوق مي دهد. سوخت و ساز يك بسته پنير بدون چربي به مراتب خيلي بيشتر از يك پيراشكي دونات است هرچه ميزان قند موجود در جريان خون در بين سلول ها بيشتر مي شود، پانكراس نياز بيشتري به ترشح كردن انسولين  پيدا مي كند و اين درست به معناي فشار آمدن به پانكراس است.
اين دورهمچنان ادامه مي يابد و علاوه بر آن ممكن است ميزان انسولين بالا تاثير كمتري بر قندهاي ذخيره شده داشته باشد.
به اعتقاد محققان فقط در آمريكا، 50 ميليون نفر داراي انسولين بالا هستند و در اين افراد احتمال ابتلا به ديابت نوع دوم(كه 16 ميليون آمريكايي به آن دچارند)بيشتر است؛ يعني درست چيزي در حدود 5 درصد ميزان مرگ و مير در آمريكا.
ديابت به خودي خود تنها دليل براي نگراني نيست، زيرا افزايش گلوكز نه تنها براي رگ هاي خوني مضر است، بلكه افزايش انسولين نيز سبب ايجاد مشكل فشارخون و بالارفتن ميزان چربي مي شود و نتيجه آن افزايش ناراحتي و حمله هاي قلبي است.
ديويد جنكينز، پروفسور دانشگاه پزشكي تورنتو و يكي از پيشگامان تحقيقات gi(فهرست مواد قندي)ميزان خطر را بالاتر از اينها دانسته و ارتباط بين ميزان بالايgi و نارسايي هاي تخمدان ها و انواع سرطان هاي از اين دست را خاطرنشان مي كند و نتيجه ديگر تحقيقات، بيانگر وجود ارتباط نزديك ميان ابتلا به سرطان پستان و روده بزرگ و ميزان بالاي گلوكز است.
پس توجه بيشتر شما به كيفيت قندها و چربي ها، بي درنگ باعث اتخاذ تصميمات مثبتي مي شود و پاداش اين توجه هم جالب تر است؛ چراكه مصرف مواد غذايي با ميزان قند كمتر هم مي تواند احساس گرسنگي را برطرف كند.
مدير برنامه هاي چاقي بيمارستان كودكان در بوستون و يكي از محققان مربوط به gi(فهرست مواد قندي)مي گويد: «اگر براي لحظه اي درنگ كرده و به جامعه آمريكا نگاهي بيندازيد، ملاحظه مي كنيد كه از هر سه نفر ،  دو نفر اضافه وزن دارند و پس از گذشت 30 سال آمريكايي ها باوجود مصرف كالري كمتر، همچنان چاق تر شده و علاوه بر آن ميزان قند خون آنها هم افزايش يافته است.
يك رژيم كه داراي مواد پروتئيني باشد مي تواند از بسياري از اين مشكلات بكاهد. اما خوردن گوشت قرمز و چربي هاي اشباع شده مسبب بيماري هاي قلبي است و اين به اين مساله بازمي گردد كه ما در وهله اول به كربوهيدرات ها بسنده مي كنيم. پس از مصرف يك وعده غذايي پرچرب، ميزان گلوكز و ترشح انسولين سر به فلك مي زند؛ هورمون هاي استرس زا مثل آدرنالين، گلوكز اضافي را مي گيرند و همه اين تغييرات سبب ضعف، گيجي و يك گرسنگي حريصانه مي شود كه در نتيجه اضافه وزن را به دنبال خواهد داشت(پرخوري اولين نماد آن است)اين درمورد افرادي كه رژيم گرفته اند، بسيار خطرناك است.»
گري برايان 47 ساله، يكي از همين افراد بود كه اين چرخه را با شتاب پيمود. او متخصص كامپيوتر در يك مركز پزشكي است و چند سال قبل هم به دليل عدم تشخيص نارسايي غده تيروئيد،  وزنش به سرعت از 80 به 110 كيلو رسيد. البته مشكل تيروئيد او رفع شد اما وزنش تغييري نكرد و رعايت رژيم غذايي هم كارساز نشد. اما فقط با كمك يك رژيم داراي gi(فهرست مواد قندي)پايين و پروتئين مثل باقلا، لوبيا،  ماهي تن و... بود كه توانست به وزن 5/82 كيلويي خود برگردد. حداقل 16 تحقيق بر روي تجربيات برايان صورت گرفت و در يك مورد بسيار استثنايي تعداد 12 مرد جوان چاق را به سه گروه تقسيم كردند. به گروه اول ميزان بالايي ازgi، به گروه دوم به ميزان متوسطgi و به گروه سوم به ميزان كمgi و به همه به مقدار مساوي كالري دادند(پسرها اجازه داشتند كه بيشتر از مقدار نيازشان بخورند.)
نتيجه بسيار جالب توجه بود: گروه اول 53 درصد كالري نسبت به گروه دوم و گروه سوم 81 درصد كالري كمتر نسبت به دو گروه قبلي در وعده بعدي غذا خوردند.
اين تحقيقات با اين نتايج موفقيت آميز، احساس خوشايند و معجزه گونه اي از كم كردن وزن مي دهد.
درحالي كه علم هنوز مي كوشد دقيقاً مشخص كند كه واقعاً چه چيزي ميزانgi(فهرست مواد قندي)را پايين مي آورد، اين دانشمندان نظر جالبي دارند و معتقدند كه چنين غذاهايي عموماً در فرآيند كمترين ها جاي مي گيرند و غذاهايي شامل فيبر، پروتئين و چربي را همراهي مي كنند. چون براي هضم اين غذاها زمان زيادي لازم است، بالطبع احساس سيري شما هم طولاني مدت شده و به همين نسبت ميزان قند خون پايين نمي آيد.
دانشمندان در آخرين تحقيقات خود در مدرسه بهداشت عمومي هاروارد و همچنين در بيمارستان زنان بوستون، مواردي را بررسي كرده اند كه ميزان متوسطي از چربي ها(شامل 35 درصد از نوع اشباع شده)مثل ماهي تن،  آوا كادو،  ماهي هاي پرچرب، باقلا و... در رژيم غذايي خود گنجانده بودند، نسبت به كساني كه رژيم هايي در حدود 20 درصد كالري داشتند،  وزن بيشتري را از دست داده بودند.
كتي مك مانوس، مدير سازمان تغذيه بيمارستان زنان وبريگهام مي گويد: «اما به هرحال اينها خيلي زود دوباره وزن از دست رفته را به دست مي آورند ولي آنهايي كه ميزان متوسطي از چربي را دريافت مي كنند وزن جديد خود را دست كم تا دو سال حفظ مي كنند.»
او معتقد است، شما مجبور نيستيد كه برده gi(فهرست مواد قندي)و منفعت هاي حاصل از آن باشيد. خوردن سيب زميني كباب شده يا ديگر غذاهاي اين چنيني، خوب و لذت بخش هستند.
ويكي وادلو مي گويد: «من گاهي اوقات مردد و سرگردان مي شوم.»
مواد سفيد كه او به آنها gi(فهرست مواد قندي)بالا مي گويد مختص به مواد خاص هستند. مثلاً در دوران تعطيلات، او غذاهاي ويژه كريسمس را به خوبي مي خورد و اضافه وزن نيز پيدا مي كند؛ اما با شروع سال جديد او دوباره به رژيم با مقدار كمgi روي آورده و وزن اضافه شده را كم مي كند.
او در اين باره مي گويد: «اين مثل گرفتن يك رژيم معمولي نيست، بلكه تغيير سبك زندگي بوده و روشي است كه من دوست دارم و مي خواهم با آن سازگار باشم.»
ترجمه: معصومه اصغرزاده سهيلي 
تنظيم: مانا لقماني 
منبع: ريدرز دايجست