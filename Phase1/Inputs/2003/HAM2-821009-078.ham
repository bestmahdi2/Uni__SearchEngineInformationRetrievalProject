هوشنگ مرادي كرماني:
هنرمندان فاجعه بم را در آثار خود متجلي كنند
هوشنگ مرادي كرماني نويسنده داستان هاي مجيد از هنرمندان كشور خواست تا ابعاد فاجعه بم را در آثارشان منعكس كنند.
اين نويسنده كودكان و نوجوانان تصريح كرد: در حال حاضر هنرمندان و نويسندگان با حضور در جمع تشكل هاي مردمي و ميان مردم مي توانند جامعه را نسبت به اهداء كمك هاي نقدي و غيرنقدي هوشيارتر كنند. وي با بيان اين كه بسياري از دوستان و همشهريان خود را در اين فاجعه از دست داده است، از مردم بم خواست تا روحيه خود را حفظ كنند.
هوشنگ مرادي كرماني از دولتمردان خواست تا رسيدگي به ساكنان شهر بم و اسكان آنان را به ايام بحراني اين واقعه خلاصه نكنند و متوجه اين مساله باشند كه اين شهر به لحاظ انساني و تاريخي از اهميت بسزايي برخوردار بوده است.