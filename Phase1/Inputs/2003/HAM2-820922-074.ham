پاسخ خاتمي به پرسش هاي خبرنگاران در ژنو
دولت ايران از آزادي بيان دفاع مي كند
سيد محمد خاتمي  رئيس  جمهوري  اسلامي ايران  پنجشنبه  در حاشيه  نشست  سران جهان  در ژنو به  پرسشهاي  خبرنگاران  شركت كننده  در اين  نشست  درباره  مسائل مختلف  پاسخ  داد.
به  گزارش  خبرنگار ايرنا، رئيس  جمهوري  كه  براي  شركت  در نشست  سران  جهان درباره  جامعه  اطلاعات  به  ژنو سفر كرده  است ، در پاسخ  به  پرسش  يكي  ازخبرنگاران  گفت  كه  مردم  سالاري  بدون  اطلاع  رساني  آزاد تحقق  نمي يابد.
آقاي  خاتمي در پاسخ  به  پرسش  اين  خبرنگار كه  علت  محدوديت  سايتهاي اينترنت  را در ايران  جويا شده  بود، اظهار داشت  تمامي سايتهاي  اطلاع رساني  و سياسي  در  ايران  باز است . آن دسته  از سايتهاي  غيراخلاقي  كه  با فرهنگ  واعتقادات  مردم  ايران  سازگاري  ندارد، مسدود شده  و تعداد اين  سايتها نيزمحدود بوده  و حدود 240 سايت  را شامل  مي شود. وي درباره فيلترگذاري روي سايت ها گفت: فقط بر روي سايت هاي غيراخلاقي يا آنهايي كه به مباني ارزشي كشور توهين مي كنند، فيلترگذاري شده است.
خبرنگاري  از رئيس  جمهوري  درباره  درخواست  شيرين  عبادي  هنگام  دريافت جايزه  صلح  نوبل  مبني  بر آزادي  زندانيان  سياسي  سئوال  كرد.
خاتمي اظهار داشت : دولت   ايران  يكي  از مدافعان  سرسخت آزادي  بيان  است ، البته  ممكن  است  بين  بخشهاي  مختلف  نظام  اختلاف  نظرهايي وجود داشته  باشد، اما من  همواره  از حاميان  فعالان  ارتباط جمعي  بوده ام .
رئيس  جمهوري  تصريح  كرد  اين  به  معني  آن نيست  كه  سياستمداران  و دست اندركاران  وسايل  ارتباطي  مجازند هر جرمي را انجام  دهند.
وي  گفت : لايحه  جرم  سياسي  با همكاري  مجلس  تدوين  شده است . شوراي  نگهبان آن  را رد كرده  و با مذاكراتي  كه  انجام  شده است ، بزودي  نهايي  مي شود.
خاتمي با اشاره  به  اينكه  عيد فطر امسال  برخي  دانشجويان  دستگيرشده  آزاد شدند، در اين  زمينه  همچنين  به  دستور اخير رئيس  قوه  قضاييه  در رابطه  با حق  گرفتن  وكيل  و زنداني  نشدن  زندانيان  بصورت  انفرادي  اشاره كرد.
رئيس  جمهوري  افزود: خوشايند ما نيست  كه  يك  زنداني  مطبوعاتي  داشته باشيم .البته  من  معتقدم  در بسياري  از كشورها، تعداد زندانيان  سياسي  و مطبوعاتي  آنها بسيار بيشتر از ايران  است .
وي  خاطر نشان  كرد كه  ليگابو در سفر اخير خود به  تهران  به  وي  اعلام كرده  است  كه  مجموعه  زندانيان  سياسي  ما 26 نفر است .
خاتمي  گفت : امروز هيچ  زنداني  مطبوعاتي  در ايران  وجود ندارد، به جز يك  نفر و اين  يك  نفر هم  پرونده اش  مورد بررسي  قرار گرفته  و گزارشي دادند كه  جرم  وي  سياسي  نيست  و او داراي  تخلف  مالي  است .
رئيس جمهوري در پاسخ به پرسش يكي از خبرنگاران درباره حضور اعضاي القاعده در ايران با بيان اين كه دشمني القاعده با جمهوري اسلامي ايران كمتر از دشمني آنها با آمريكا نيست. اظهار داشت: ما اتباع كشورهاي عربستان، اردن، يمن و حتي برخي كشورهاي اروپايي را كه با آنها رابطه و مبادله داريم، به آنها تحويل داده ايم.
وي گفت: ما اعلام كرديم كسي كه صلح را تهديد مي كند جاي او در ايران نيست اما چون ايران گسترده ترين مرز را با افغانستان دارد، همانطور كه در مبارزه با قاچاق مواد مخدر از اين مرز ما 3500 قرباني داديم، طبيعتا نيروهاي سياسي نيز از اين طريق وارد كشورمان مي شوند.
خاتمي در پاسخ به پرسش يكي از خبرنگاران درباره گروهك تروريستي منافقين با تشريح جنايت اين گروهك گفت: من معتقدم آمريكا برخلاف آن كه اينها را يك سازمان تروريستي اعلام كرد، با آنها برخورد نكرد.
رئيس جمهوري گفت: آن دسته از اعضاي دسته دوم و سوم اين گروه كه الان در عراق گرفتار شده و فريب خورده اند، مي توانند به ايران بيايند و رهبران آنها بايد روزي در دادگاه محاكمه شوند.
رئيس جمهوري در پاسخ به پرسش خبرنگاري درباره صلح خاورميانه گفت: اسرائيل نشان داده است كه صلح نمي خواهد و با تمامي طرح هايي كه شوراي امنيت سازمان ملل براي فلسطين داده است، گستاخانه مخالفت مي كند.
رئيس جمهوري تصريح كرد صلح پايدار براي همه ما خوب است، اما تحقق آن جز با بازگشت همه آوارگان به سرزمين خود و به رسميت شناختن حقوق فلسطيني ها به دست نخواهد آمد.
رئيس جمهوري همچنين در گفت وگو با شبكه خبري يورو در خصوص جايزه صلح نوبل شيرين عبادي گفت: جايزه نوبل جايزه مهمي است، تقريبا همه ما از اين كه يك زن ايراني برنده شد، خوشحال شديم. البته بايد خوب صلح را يافت و آن گاه به آن جايزه داد. خانم عبادي هم بايد خواست ملت مسلمان ايران را رعايت كند.
وي ادامه داد: من به عنوان رئيس جمهور موظفم امنيت خانم عبادي را تأمين كنم.
وي همچنين خاطرنشان كرد: با همه وجود تلاش مي كنم در ايران يك انتخابات آزاد برگزار شود.
خاتمي همچنين درخصوص مذاكرات تهران گفت: اگر توافقات انجام شده با سه كشور اروپايي رعايت نشود ما نيز از آن چه داوطلبانه پذيرفته ايم، دست مي كشيم.
وي همچنين با اعلام استقلال از سفر سولانا به تهران گفت: البته انتظار ما از اروپا اين بود حالا كه هيچ نكته مبهمي بر انحراف ايران در گزارش ها وجود ندارد، براي همكاري ها هيچ پيش شرطي تعيين نشود.
خاتمي همچنين در گفت وگو با شبكه ان.تي.وي تركيه با اشاره به اين كه با اشغال عراق نه تنها وقايع تروريستي و تهديدات منطقه اي كاهش نيافته است بلكه ناامني به كشورهاي همسايه عراق همچون تركيه، سوريه و عربستان گسترش نيز يافته است، افزود: به نام مبارزه با تروريسم به مردم عراق ظلم مي كنند و اين اقدامات موجب گسترش تروريسم در داخل عراق و در سطح منطقه خواهد شد.