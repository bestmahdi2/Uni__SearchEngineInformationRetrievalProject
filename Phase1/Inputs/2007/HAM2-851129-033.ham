با آغاز سهميه بندي درسلماس
روزانه 45 هزار ليتر بنزين صرفه جويي مي شود
سلماس خبرنگار همشهري: از آغاز اجراي طرح سهميه بندي بنزين در شهرستان سلماس، روزانه 45 هزار ليتر در مصرف سوخت صرفه جويي شده است.
غلامحسين عماري فرماندار سلماس با اعلام اين خبر در جلسه معرفي رئيس جديد اداره تعزيرات حكومتي اين شهرستان افزود: طرح سهميه بندي بنزين از 10 روز گذشته با اختصاص روزانه 10 ليتر سوخت براي هر خودرو در حال اجراست و در اين مدت به ارزش نزديك به دو ميليارد و 400 ميليون ريال در مصرف بنزين صرفه جويي شده و از ازدحام و صف هاي طولاني خودروها در جايگاه هاي توزيع بنزين كاسته شده است.