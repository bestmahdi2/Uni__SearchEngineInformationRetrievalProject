فرجام به مسيل باختر متصل شد
آغازبهره برداري از پل آغاز و بخشي ديگر از بزرگراه امام علي
گروه شهري: صبح ديروز با حضور محمدباقر قاليباف شهردار تهران بخشي از بزرگراه امام علي(ع)از پل فرجام تا جنوب محور رسالت و تقاطع غيرهم سطح خيابان آغاز با هزينه اي حدود 50 ميليارد تومان به بهره برداري رسيد.
از اين پل كه بعد از تونل رسالت قرار دارد به دليل برخورداري از عمليات پيچيده اجرايي و فني به عنوان يكي از مهمترين پروژه هاي عمراني شهرتهران نام برده مي شود. افزايش سرعت در حركت و كاهش اتلاف وقت به ارزش 4 ميليارد تومان در سال، كاهش مصرف سوخت به ميزان يك ميليارد تومان در سال وتاثيرات زيست محيطي ناشي ازآن ازجمله پيامدهاي مثبت افتتاح اين محور 2300 متري از پل فرجام تا خيابان مسيل باختر است.
بنا براين گزارش تاثيرات ترافيكي پروژه بزرگراه امام علي(ع)حدفاصل جنوب بزرگراه رسالت تا مسيل باختر و پل غير هم سطح خيابان آغاز و طرح كانال باختر در تقاطع مذكور عبارتست از: روانسازي ترافيك خيابان جانبازان(گلبرگ)تسهيل درترافيك بزرگراه هاي رسالت صيادشيرازي، روانسازي ترافيك خيابان شهيد آيت ا... مدني وتامين دسترسي آن به بزرگراه امام علي(ع)، روان سازي و تسهيل ترافيك محدوده شمال شرق تهران به ويژه محدوده مناطق 47،و8.
ديروز با بهره برداري از مسير دو ونيم كيلومتري جنوب بزرگراه رسالت تا مسيل باختر و تقاطع غير هم سطح خيابان آغازاز22 كيلومتر طول كل بزرگراه امام علي(ع)به عنوان يكي از اضلاع رينگ داخلي شهر تهران 12 كيلومتر آن به بهره برداري رسيده است.
قاليباف شهردار تهران كه روز گذشته پيش از حضور در مراسم افتتاحيه پل فرجام تا آغاز در سيصد و چهارمين جلسه شوراي اسلامي شهرتهران با موضوع بررسي بودجه سال 86 شهرداري تهران شركت داشت طي سخناني در جمع شركت كنندگان اين مراسم افتتاحيه گفت: تنها به اعتبار اعتمادي كه به شوراي اسلامي شهر تهران داشته و دارد جرات كرد بودجه سال 86 شهرداري تهران را با مبلغ 3300 ميليارد تومان تقديم شوراي اسلامي شهر تهران نمايد.
وي ادامه داد: با درنظرگرفتن اين نكته كه بودجه سال 86 شهرداري تهران ازجهش قابل ملاحظه اي نسبت به سال 85 برخوردار است پيش بيني مي كنيم سال آينده سال پركاروپررونقي در همه ابعاد خدماتي، فرهنگي، اجتماعي، آموزشي، عمراني، رفاهي و غيره باشد. به گفته قاليباف گرچه شهرداري تهران در سال جاري نيز در حوزه هاي مورد اشاره اقدامات گسترده اي به ثمر رسانده است اما انباشتگي مشكلات و عقب ماندگي ها، فاصله ما با ايده آل ها و استانداردهاي در نظرگرفته براي يك زندگي مرفه و شايسته شهروندان اين شهر رازياد كرده است.