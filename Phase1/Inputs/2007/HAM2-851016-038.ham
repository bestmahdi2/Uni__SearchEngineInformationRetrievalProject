بندر بوشهرآتش در اسكله، 3 كشتي را خاكستر كرد
ايرنا: بر اثر آتش سوزي در يكي از اسكله هاي بندر بوشهر، سه فروند لنج تجاري در آتش سوختند.
اين آتش سوزي ساعت 3 بامداد پنج شنبه به وقوع پيوست و هنوز علت آن مشخص نيست. مديركل بنادر و كشتيراني استان بوشهر در خصوص حادثه گفت: اين شناورها در اسكله صادراتي بندربوشهر پهلو گرفته بودند كه دچار آتش شدند.
وي ادامه داد: قرار بود از طريق اين شناورها، محموله علوفه به كشور قطر حمل شود كه به علت نامساعد بودن شرايط جوي، شناورها از بندر خارج نشدند.
محمد استاد گفت: به  محض آتش سوزي در اين شناورها، عمليات امداد و اطفاي حريق توسط شناورهاي آتش خوار و خودروهاي آتش نشاني آغاز شد و براي اينكه آتش به 50 لنج پهلو گرفته ديگر سرايت نكند، لنج هاي آتش گرفته از اسكله جدا شدند.
مديركل بنادر و كشتيراني استان بوشهر گفت: اين حادثه تلفات جاني نداشت اما سه فروند موتورلنج و بار آنها به طور كامل در آتش سوخت و 600 ميليون تومان خسارت مالي برجا گذاشت.
وي ادامه داد: بررسي هاي تخصصي براي مشخص شدن علت اصلي بروز اين حادثه ادامه دارد.