جهانشهر
شبكه حمل و نقل مستقل
سيد هادي استخر
شبكه منسجم حمل و نقل كوريتيبا توسط urbs مديريت مي شود، يك شركت دولتي كه در سال 1963 ايجاد شد. آنها سيستم و شركت هاي خصوصي را كه خطوط اتوبوسراني را اداره مي كنند، هماهنگ و كنترل كرده و زيربناي اقتصادي اين سيستم را حفظ مي كنند. 16 شركت خصوصي كه براي خطوط خاص جواز دريافت مي كنند و كارمزد خود را نه به ازاي هر مسافر بلكه به ازاي هر كيلومتر دريافت مي كنند، مالك اتوبوس ها و مسئول اداره آنها هستند. urbs با تنظيم تعداد خطوط و كثرت اتوبوس بر طبق تقاضا، هم مسافت پيموده و هم تعداد مسافران را كنترل مي كند. بودجه اين سيستم بدون هيچ سوبسيد دولتي، توسط كرايه هاي اتوبوس تأمين مي شود و كرايه براساس محاسباتي است كه توسط urbs انجام مي شود و سود شركت هاي اتوبوسراني، هزينه هاي پرسنل، نگهداري و استهلاك ناوگان اتوبوسراني را پوشش مي دهد. بسته به اين واقعيت، همراه با نگهداري دائمي كنترل شده، اتوبوس ها در وضعيت خوبي هستند كه به پايين نگهداشتن سطوح آلودگي اگزوزها كمك مي كند. براي پايين آوردن بيشتر سطوح آلودگي، در urbs آزمايشاتي با افزودني هاي ديزلي متفاوت مانند روغن سويا و اتانول انجام مي شود.استفاده كوريتيبا از اين سيستم حمل و نقل عمومي از تمام مراكز ايالتي برزيل با 75 مسافري كه در ايام هفته از اين سيستم استفاده مي كنند بالاتر است. در نتيجه مصرف سوخت شهر30 درصد پايين تر از هشت شهر مشابه در برزيل است.
براي برآورده كردن نيازهاي جمعيت در حال رشد در30 سال گذشته، سيستم حمل ونقل عمومي در به كار بردن انواع گوناگون خدمات اتوبوسراني كه نيازهاي مسافران را در مناطق مركزي و شهرداري هاي اطراف برآورده مي كنند، تلاشهايي را انجام داده است. شبكه منسجم حمل و نقل كه بين خود كوريتيبا و مناطق مركزي اطرافش ايجاد شده است و اكنون با 1902 اتوبوس كار مي كند به مسافران اين امكان را مي دهد كه بدون پرداخت بيش از يك بليت براي يك مقصد معين، بليت هاي رزرو شده سفري تهيه كنند. شبكه منسجم حمل و نقل كوريتيبا امروز حدود9000 كيلومتر مسير را در هشت شهر مجاور پوشش مي دهد. در يك روز عادي 9/1 ميليون مسافر از اين سيستم استفاده مي كنند كه برطبق نظرسنجي 89urbs درصد از مردم از اين سيستم رضايت دارند. اگر چه امروز اين سيستم علائمي از خستگي را در اتوبوس هاي شلوغ در طول ساعات اوج نشان مي دهد، با اين حال هنوز براي بسياري از شهرهاي ديگر يك الگوي خوب است. استراتژي طولاني مدت شهري و اراده سياسي براي تكميل كار، نه تنها در زمينه حمل و نقل عمومي بلكه در استراتژي هاي كلي شهر هم نتايج مثبتي را نشان داده است .
شهر همچنين روشها و استراتژي هايي براي حفظ محله هاي تاريخي دردست اقدام دارد كه از لحاظ فرهنگي بخشهاي مهمي از تاريخ شهر را حفظ مي كند. نمونه اي از هماهنگي حمل و نقل با مديريت ساير بخش هاي شهر خيابان هايي هستند كه به اصطلاح خيابان هاي شهروند ناميده مي شوند. در بعضي پايانه هاي اتوبوسراني در حومه هاي شهر، شهرداري، ادارات تابعه اي ساخته است تا تماس با مردم را آسان كند.حالا شايد بپرسيد دليل اصلي چنين كاربرد گسترده و معروفيت اين سيستم چيست؟ مطالعات نشان داده  28 درصد جمعيت صاحب ماشين به طور منظم از اين سيستم استفاده مي كنند. به نظر مي رسد كه جواب آن به دلايل عملي مربوط مي شود، اتوبوس ها سريع بوده، شبكه خطوط شهر را خيلي خوب پوشش داده و سفر با اتوبوس ارزانتر از سفر با ماشين است.
در مقايسه با بعضي شهرهاي ديگر در برزيل، اين سيستم تركيب شگفت آوري از كارآمدي و سرعت است. برنامه ريزان شهر با راه حل هاي ابتكاري ساده قادر بوده اند تا سيستمي ايجاد كنند كه از لحاظ اقتصادي تركيب خودكفايي باشد. بين شركت هاي خصوصي تحت كنترل دولت به هزاران شهروند كوريتيبا و حومه هاي اطراف آن با حمل و نقل نسبتاً ارزان و مؤثر به زندگي روزانه آنها خدمت مي كند.