شهر آفتاب 300 هكتار فضاي سبز خواهد داشت
سما: با احداث پروژه شهر آفتاب 300 هكتار، به فضاهاي سبز پايتخت افزوده مي شود.
علي محمد مختاري مدير عامل سازمان پارك ها و فضاي سبز شهرداري تهران ضمن بيان اين مطلب اظهار داشت: علاوه بر طرح جنگلكاري اطراف پروژه شهر آفتاب بايد 300 هكتار فضاي سبز در اراضي اين پروژه ايجاد شود.
وي افزود: براساس فاز اول اين پروژه تا 2 سال ديگر 140 هكتار فضاي سبز در مجموعه شهر آفتاب ايجاد مي شود و 160 هكتار فضاي سبز باقي مانده نيز در فاز دوم احداث خواهد شد.وي تصريح كرد: در فاز اول پروژه فضاهاي سبز قسمت جنوبي شهرآفتاب يعني اطراف نمايشگاه بين المللي تكميل خواهد شد.مدير عامل سازمان پارك ها و فضاي سبز شهرداري تهران در ادامه گفت: براي ايجاد فضاي سبز در پروژه شهرآفتاب از گونه هاي گياهي ماندگار و سازگار با شرايط اقليمي منطقه استفاده خواهد شد.