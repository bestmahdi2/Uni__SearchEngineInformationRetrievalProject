بازار
ميوه هاي نوروزي
با قطعي شدن نرخ 700 تومان براي هر كيلو سيب و پرتقال ذخيره سازي شده در واحد ها و غرفه هاي نمايشگاه هاي بهاره و فروشندگاني كه در طرح فروش بهاره شركت مي كنند، احتمال كنترل نسبي قيمت انواع ميوه در سطح كشور بيشتر شد. اين نرخ براي تمامي نمايشگاه هاي بهاره و فروشندگان شركت كننده سطح كشور لازم الاجراست. اين ميوه ها با كيفيت و درجه يك هستند و به طور حتم عرضه سيب و پرتقالي بالاتر از اين نرخ ها در مراكز يادشده تخلف محسوب مي شود. حدوداً 400 هزار تن ميوه در ايام عيد در سراسر كشور توزيع خواهد شد. گفته مي شود آمار تقاضاي ميوه براي هر استان از مجامع امور صنفي آن استان دريافت و به اندازه كافي ذخيره سازي انجام شده، به عنوان مثال اين رقم براي استان خوزستان 40 هزار تن است. اما جداي از پيش بيني هاي اميدواركننده روز هاي اخير چنانچه ميوه هاي توزيعي، يخ زدگي و خرابي نداشته باشند مي توان خريد ارزان ميوه را در فهرست برنامه ها قرار داد.