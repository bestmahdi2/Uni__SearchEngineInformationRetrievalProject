سقوط شاخص با وزنه چادرملو
گروه بورس- شاخص بورس تهران در مبادلات ديروز در نتيجه بازگشايي نماد شركت چادرملو با افت سنگيني مواجه شد.
بر اساس اين گزارش، شاخص كل بورس تهران ديروز با 137 واحد كاهش به 9 هزار و 848 رسيد كه در اين ميان سهم چادرملو از افت شاخص 134 درصد بود.ديروز شاخص بازده بازار و صنعت نيز با كاهش شديدي روبه رو شدند و هركدام به ترتيب 428 و 116 واحد سقوط كردند. بر اساس اين گزارش، ديروز بار ديگر نام شركت چادرملو پس از انتشار گزارش پيش بيني سود بر روي تابلوي بورس نمايش داده شد اما اين شركت پس از بازگشايي نماد با افت بسيار سنگيني مواجه شد و قيمت هر سهم اين شركت 9 هزار ريال معادل 64 درصد كاهش يافت. در نتيجه اين كاهش قيمت شاخص كل بورس 134 واحد سقوط كرد.