محققان مي گويند
ورزش براي پروستات مفيد است
گروه سلامت- فقط لاغر نمي كند، فقط از سرطان پيشگيري نمي كند، فقط طول عمرتان را زياد نمي كند، ورزش براي التهاب مزمن پروستات  هم مفيد است. اين را محققان ايتاليايي در بيمارستان كارگي در فلورانس گفته اند. خبرگزاري رويترز از قول اين محققان، به شما ورزش هاي آئروبيك را توصيه مي كند. آنها مي گويند اين ورزش ها براي كساني كه التهاب مزمن لگني يا پروستات دارند،  مفيد است و علائمشان را بهتر مي كند. آنها 231 مرد 20 تا 50 ساله را كه دچار التهاب مزمن لگني بودند، انتخاب كردند. اين ها افرادي بودند كه مشكل شان با درمان هاي رايج حل نشده  بود. 18 هفته، فعاليت متوسط ورزشي، برنامه اي بود كه اين افراد در آن شركت كردند. اثر اين فعاليت ها در كيفيت زندگي و بهبود علائم شان چشمگير بود.التهاب مزمن پروستات، علائمي مثل درد بيضه، لگن و مقعد دارد و مي تواند عملكرد جنسي فرد را نيز تحت تاثير قرار دهد. به اين ترتيب كيفيت زندگي افراد مبتلا به شدت مختل مي شود. علت اين بيماري ناشناخته است و بنابراين درمان اختصاصي هم ندارد. يافته هاي اين پ‍ژوهشگران مي تواند راهي براي كمك به اين بيماران باز كند.
ارتباط پاركينسون
با روان پريشي
گروه سلامت -اگر فكر كنيم پاركينسون فقط علائم عصبي دارد و با ذهن و روان انسان ها كاري ندارد، يك  چيزهايي را درباره اش نديده گرفته ايم. محققان نروژي با مطالعه حدود 530 بيمار مبتلا به پاركينسون اين را فهميده اند. آنها مي گويند در اين بيماران علائمي مثل افسردگي، توهم، بي قراري و اضطراب را به وفور مشاهده كرده اند.
خبرگزاري رويترز نتايج كار اين محققان را به اين ترتيب گزارش كرده  است كه آنها بيماراني انتخاب كردند كه متوسط سن آنها 73 سال بود و حداقل براي 10 سال علائم پاركينسون داشتند و 2 سال بود كه علائم دمانس را هم داشتند. بررسي هاي روان پزشكي نشان داد 77 درصد آنها، دو علامت يا بيشتر از علائم رواني داشتند. شايع ترين اين علائم، به ترتيب، افسردگي، بي احساسي، اضطراب و توهم بود.
توجه به اين يافته ها باعث مي شود به بيماران مبتلا به پاركينسون، بيشتر دقت كنيم و در صورت مشاهده هرگونه علامتي از ناراحتي هاي فوق، براي بررسي، تشخيص و درمان زودتر آنها اقدام كنيم.