حضور نشريات محلي در جشنواره بين المللي رسانه اي ميراث فرهنگي
گروه اجتماعي- نشريات محلي مي توانند در بخش سراسري و ويژه دومين جشنواره بين المللي رسانه اي ميراث فرهنگي شركت كنند.
دبيرخانه دومين جشنواره بين المللي رسانه اي ميراث فرهنگي اعلام كرد روزنامه نگاران، خبرنگاران و نويسندگان نشريات محلي داراي مجوز انتشار از وزارت فرهنگ و ارشاد اسلامي، مي توانند براي شركت در اين جشنواره آثار خود را در محورهاي موضوعي بخش هاي ويژه و سراسري تا پايان وقت اداري 22ارديبهشت به دبيرخانه جشنواره ارسال كنند.
راهكارهاي ارتقاي جايگاه و اعتبار ميراث فرهنگي ايران در عرصه هاي بين المللي و ضرورت و اهميت صيانت از ميراث فرهنگي ايران در سراسر جهان دو محور موضوعي بخش ويژه جشنواره است.
محورهاي موضوعي بخش سراسري جشنواره نيز عبارتند از: نقش مديريت راهبردي در حفاظت و صيانت از ميراث فرهنگي؛ ابعاد و جلوه هاي ميراث فرهنگي از جمله ميراث معنوي، ميراث مكتوب، ميراث طبيعي؛ هنرهاي سنتي و صنايع دستي؛ ادبيات، هنر و ميراث فرهنگي؛ راهكارهاي شناسايي، معرفي، حفظ، احيا و مرمت آثار فرهنگي و تاريخي؛ ثبت آثار فرهنگي و تاريخي، اقتصاد، توسعه پايدار و ميراث فرهنگي؛ كاربري هاي گردشگري آثار تاريخي؛ مردم، مشاركت اجتماعي و ميراث فرهنگي.