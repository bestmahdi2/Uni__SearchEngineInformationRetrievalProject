حقوق شهروندي
به دنبال حقوق از دست رفته
گروه شهري- وقتي صحبت از مسئوليت مدني دولت مي شود بيشتر حقوقدانها بر اين عقيده هستند كه در مورد مسئوليت مدني دولت يك ماده قانوني بيشتر وجود ندارد كه آن هم در سال 1339 تصويب شده و در آنجا نيز با وجود اينكه اين ماده معتقد است؛ دولت و سازمان هاي دولتي مسئول جبران خساراتي هستند كه به شهروندان وارد مي كنند.
باز گفته شده اگر اين اعمال زيان بار در راستاي اعمال حاكميت يعني فعاليت هايي براي مصالح عمومي بوده باشد دولت مقصر نيست و وظيفه اي بر جبران خسارت ندارد در حالي كه علي صابري وكيل پايه يك دادگستري مي گويد: درست است كه ما يك ماده بيشتر در اين مورد نداريم كه آن نيز از قانون 100 سال پيش فرانسه تقليد شده موارد قانون مجازات اسلامي هم آن قدر موردي و خاص هستند كه كمتر به آنها استناد كرد.
اما به گفته دكتر سيفي ما به كنوانسيون حقوقي مدني سياسي ملحق شده ايم كه در آن بارها و بارها موارد مختلفي از مسئوليت مدني دولت در جبران خسارت شهروندانش صحبت شده آن هم از باب اعمال حاكميت يعني انجام فعاليت هايي در راستاي مصالح جامعه كه البته سال 54 ايران عضو اين كنوانسيون شده و آن را تصويب كرده و طبق ماده 9 قانون مدني وقتي كنوانسيوني را تصويب مي كنيم در حكم قوانين داخلي كشورمان محسوب مي شود يعني ديگر فرقي با قانون مدني يا مسئوليت مدني و يا مجازات اسلامي ندارد، پس نياز نيست زياد هم به قسمت آخر ماده 11 قانون مسئوليت مدني كه دولت را از جبران خسارت در باب اعمال حاكميت يعني فعاليت هايي در جهت مصالح عمومي بري  كرده است استناد كنيم.
فراموش نكنيم كه به استناد همين چند ماده هم مي توانيم به دنبال حقوق از دست رفته خود باشيم. هر چند كه سال 81 نهاد رياست جمهوري گروه تحقيقي را ايجاد كرد تا در مورد مسئوليت مدني دولت تحقيق كنند، كنفرانس هم برگزار شد و لايحه 16 ماده اي هم تهيه و به هيأت وزيران رفت ولي ديگر از اينجا به بعد سرنوشت آن معلوم نشد اما بايد باور كنيم كه بدون اين مواد هم مي توانيم به دنبال حق از دست رفته خود باشيم چرا كه مراكز و نهادها نيز بايد مسئوليت جبران خسارات وارده به مردم شهر خود را بپذيرند و عدالت به جاي خود بنشيند.