صليب سرخ:
كمربندها را ببنديد!
فرنوش صفوي فر
از روز گذشته، اولين هفته جهاني ايمني جاده اي آغاز شده است؛ هفته اي كه سازمان ملل متحد آن را برگزار مي كند براي اطلاع رساني، فرهنگ سازي و آموزش در زمينه پيشگيري از حوادث رانندگي.
اگر بعضي بلاها، بيماري ها و حوادث، غيرمترقبه و غيرقابل پيشگيري باشند، مطمئنا حوادث رانندگي از اين گروه به شمار نمي آيند. اين را عدد و رقم هاي پژوهش هاي سازمان صليب سرخ هم تاييد مي كند كه برخي رفتارهاي ساده ترافيكي، مي تواند جان تعداد زيادي انسان را در كل جهان نجات دهد. در آستانه برگزاري مراسم اولين هفته جهاني ايمني جاده ها در سازمان ملل متحد، صليب سرخ بين المللي اعلام كرده است: اقدامات پيشگيرانه ساده اي مانند استفاده از كمربند و كلاه ايمني، و همچنين رعايت سرعت مجاز مي تواند شمار مرگ  و ميرهاي جاده اي را به نصف برساند.
به گزارش خبرگزاري فرانسه، فدراسيون بين المللي سازمانهاي صليب سرخ و هلال احمر، با توجه به تجربه هاي گرانقدرشان در امداد و نجات جاده اي، دستورالعملي براي سازمانهاي ملي خود در سراسر جهان تدوين كرده اند و در آن اولويت هاي كاهش تلفات جاده اي را تشريح كرده اند.
آمار صليب سرخ و هلال احمر مي گويد هر ساله، در سراسر جهان، 2/1ميليون نفر در تصادفات رانندگي جان خود را از دست مي دهند و??ميليون نفر هم مجروح مي شوند. موضوع وقتي دلخراش تر مي شود كه به ياد بياوريم حوادث ترافيكي و جاده اي، قربانيان خود را از بين جوانان و نوجوانان انتخاب مي كند. آمارها مي گويد بيش از 20درصد از مرگ هاي ترافيكي در گروه سني زير 25 سال اتفاق مي افتد.
آيا براي پيشگيري از اين همه مرگ و مير، معلوليت و درد و هزينه، بايد استراتژي هاي خيلي پيچيده و پرآب و تاب تهيه كنيم؟ آيا بايد جاده هاي مخصوص و خودروهاي ويژه طراحي كنيم؟ آيا بايد تنها به افراد خاصي، با تجهيزات ويژه، اجازه رانندگي دهيم؟
ژرار لوتردو كارشناس ايمني جاده ها در سازمان صليب سرخ، در اين باره به دو اقدام بسيار ساده اشاره مي كند، كه انجام آن از عهده هر شهروندي، و نظارت بر آن، از عهده هر پليسي در جهان بر مي آيد. او مي گويد: تنها اگر در آفريقا استفاده از كمربند ايمني و رعايت سرعت مجاز اجباري شود، شمار تلفات جاده اي در اين قاره تا پنج سال آينده به نصف مي رسد. قاره اي كه آن قدر زخم بر چهره دارد كه ديگر نيازي نيست آن را با ناخن مصنوعي هم بخراشد. لوتردو تاكيد مي كند در كشورهايي كه طي چند سال گذشته دست كم يكي از اين اقدامات انجام شده، شمار تلفات جاده اي?? تا??درصد كاهش يافته است.