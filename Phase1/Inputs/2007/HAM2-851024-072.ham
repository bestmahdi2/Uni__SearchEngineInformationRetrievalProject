رئيس كميسيون فرهنگي اجتماعي شوراي شهر تهران:
بهشت زهرا فقط تا 2 سال ديگر گنجايش تدفين دارد
مهر: تنها گورستان تهران فقط تا 2 سال ديگر گنجايش تدفين دارد و در صورت وقوع حوادث طبيعي مانند زلزله، ظرفيت خاكسپاري ندارد.
رسول خادم در نشست ساماندهي گورستان هاي تهران كه در خبرگزاري مهر برگزار شد، با اشاره به شرايط ويژه جمعيتي تهران و نياز شديد اين كلانشهر به گورستان هاي جديد گفت: در صورت احداث نشدن گورستان هاي جديد در تهران، در سال هاي آينده جنازه ها بر روي دستمان خواهد ماند.
رئيس كميسيون اجتماعي و فرهنگي شوراي شهر تهران با اعلام اينكه طبق مصوبه شوراي شهر تهران بايد با در نظر گرفتن موقعيت هاي جديد نسبت به احداث گورستانهاي جديد اقدام كرد، افزود: به رغم پيگيري هاي به عمل آمده از طريق شورا و شهرداري هنوز هيچ اقدام عملي و اجرايي را شاهد نبوديم.