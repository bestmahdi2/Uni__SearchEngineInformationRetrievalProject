روندها
لحظه هاي بازار در روز عرضه بزرگ
گروه بورسبازار سرمايه در روز گذشته كاملاً تحت تأثير عرضه اوليه سهام فولاد قرار داشت.
از شروع معاملات انتظار عرضه فولاد مباركه باعث فشار فروش بر برخي شركت ها شد. در اوايل ساعات معاملات ناظر بازار خبرهايي را مبني بر عرضه 316 ميليون سهم(معادل 2درصد)شركت فولاد مباركه اعلام كرد. بر اين اساس 1/1ميليون سهم به هر كارگزار اختصاص مي يافت.
در حدود ساعت 11:30نماد فولاد مباركه با تقاضاي 1600ريالي خريداران مواجه شد ولي عرضه اي صورت نگرفت. اين رقابت تا جايي ادامه داشت كه در قيمت 1900ريال توافق بين عرضه كنندگان و خريداران صورت گرفت. پس از استقبال نسبتاً زياد خريداران براي خريد سهام اين شركت، ناظر بازار اعلام كرد كه يك درصد ديگر شركت فولاد مباركه كه قرار بود روز بعد انجام شود، با قيمت دو درصد مثبت يعني(1938 ريال)به تعداد 600هزار سهم اضافي براي هر كارگزار موافقت شد.
در مجموع تعداد 474ميليون سهم فولاد مباركه عرضه شد كه در دو قيمت 1900و1938 ريال مورد معامله قرار داشت. در اين روز حدود 100ميليارد تومان براي خريد اين سهم از سوي فعالان بازار سرمايه گذاري شد كه اين رقم باعث عرضه هايي برروي ديگر نمادها شد. در گروه ساختمان در اين روز آبادگران با معامله 2 ميليون سهمي بلوكي مواجه بود و در طي معاملات نماد سهم جهت تعديل مثبت عايدي متوقف شد.
در گروه خودرو، شركت ايران خودرو ديزل پس از خريد بيش از 500هزار سهم آن توسط بازار گردان شركت، با توقف نماد براي تعديل منفي عايدي مواجه شد. بانك پارسيان نيز در گروه بانكداري توجه بسياري را دراين روز به خود جلب كرد كه در طي معاملات با عرضه بيش از 17 ميليون سهمي مواجه شد كه عرضه كنندگان بيشتر حقيقي بودند. اگرچه تعدادي از خريداران سهم نيز شركت هاي حقوقي بودند كه براي كسب بلوك مديريتي، اين سهم را خريداري كردند.
irantahlil.com