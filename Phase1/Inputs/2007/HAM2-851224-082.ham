گزيده ها
مجمع تشخيص مصلحت نظام:آيت الله اكبر هاشمي رفسنجاني رئيس مجمع تشخيص مصلحت نظام عصر ديروز در ديدار فتحي يكن، رهبر جبهه امل اسلامي لبنان با تأكيد بر مشتركات فراوان همه فرقه هاي مذهبي اسلامي و لزوم پرهيز از اختلافات جزئي، گفت: ايران بخشي از مجموعه بزرگ اسلام است و ملت ايران به عنوان جزئي  از امت بزرگ مسلمان مصمم است در گسترش همدلي ها و همكاري هاي همه كشورهاي اسلامي تلاش نمايد.
سياست خارجي:هربرت هونزوويتس سفير آلمان در تهران پيش از ظهر ديروز با حضور در مجلس شوراي اسلامي با علاءالدين بروجردي رئيس كميسيون امنيت ملي و سياست خارجي مجلس ديدار و گفت وگو كردو ضمن ابراز خرسندي از آزادي كلاين تبعه آلماني، مراتب قدرداني مقامات عاليرتبه كشور متبوعش به ويژه آنگلا مركل صدراعظم اين كشور را از دولت، مجلس و قوه قضائيه جمهوري اسلامي ايران اعلام كرد.
نماز جمعه: نماز جمعه تهران فردا به امامت آيت الله محمد امامي كاشاني اقامه مي شود.