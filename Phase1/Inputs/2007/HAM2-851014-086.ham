در عيد سعيد غدير انجام مي شود
افتتاح مجهزترين مجموعه سينمايي كشور در جنوب تهران
گروه شهريبرنامه هاي  شهرداري تهران به مناسبت جشن بزرگ عيد سعيد قربان تا عيد غدير خم درهفته اي كه به همين مناسبت هفته ولايت نام گذاري شده اعلام شد.
به گزارش همشهري احمد نوريان معاون اجتماعي فرهنگي شهرداري تهران گفت:ازسال گذشته شهرداري تهران درهمكاري تنگاتنگ خود با بنياد بين المللي غدير، ستاد غدير شهرداري تهران را فعال ساخت.
بقيه از صفحه اول
وي گفت: شهرداري تهران وظيفه خود مي داند به جهت تعظيم شعائر الهي، همراهي با مردم دربرپايي جشن ها، توسعه روحيه شادابي و نشاط در جامعه و انتقال فرهنگ ديني با محوريت غدير به نسلهاي آينده ايفاي نقش كند.نوريان همچنين در اين باره از هماهنگي وهمكاري تنگاتنگ شهرداري تهران با سازمان تبليغات اسلامي، مركز رسيدگي به امور مساجد، سازمان فرهنگي هنري شهرداري تهران،صدا و سيماي جمهوري اسلامي، ستاد نمازجمعه تهران، مهديه تهران، هيأت رزمندگان و ساير نهادها سخن گفت و ادامه داد: شهرداري هاي مناطق 22 گانه كار فضاسازي و آذين بندي ميادين شهر، نور افشاني در شب عيد غديربا هماهنگي معاونت هاي فرهنگي ستاد كل نيروهاي مسلح، درچند نقطه از شهررا برعهده دارند.وي گفت: جشن ولايت ومراسم تجليل از سادات درمناطق مختلف شهر از جمله مهديه تهران، ورزشگاه شهيدآيت ا... سعيدي، مجموعه ورزشي ياس در شهرري، فرهنگسراي بهمن، سالن نگين در منطقه 10 و مجموعه الزهرا در پارك پيروزي و... برپا خواهد شد.
نوريان همچنين گفت: با دعوت از گروههاي نمايشي از استانهاي سراسر كشور جشنواره نمايش  هاي آ ئيني قربان تا غدير اجراخواهد شد.اين گروهها قراراست بامضامين عيد قربان، ولايت و غديردر قالب شبيه خواني، سرنا و كرنا نوازي و... در فضاهاي باز مناطق مختلف شهري اعم از پاركها و ميادين سطح شهرتهران و به طور ويژه در مقابل تئاتر شهر به هنرنمايي بپردازند.
اجراي سرود توسط گروههاي موزيك با سازماندهي و هماهنگي ستاد كل نيروهاي مسلح ومشاركت نيروهاي نظامي و انتظامي ازجمله ديگر برنامه هايي است كه نوريان قول اجراي آ ن را در شب عيد غدير داد.
وي برگزاري مسابقات مختلف فرهنگي در فرهنگسراها، خانه هاي فرهنگ، كتابخانه هاي عمومي متعلق به شهرداري، ديدو بازديد و سركشي از خانواده هاي سادات درتمام محلات تهران توسط شوراياري ها و مسئولين نهادهاي محله اي با حمايت شهرداري، اهداء سبد كالا به خانواده هاي نيازمند به ويژه زنان سيده سرپرست خانوار، شروع عمليات اجرايي يك مجموعه فرهنگي بزرگ در اراضي انبار نفت سابق واقع در منطقه 11 با 227 هزار متر مربع زيربنا، افتتاح پرديس سينمايي تماشا با سه سالن به عنوان مجهزترين سينما در سطح كشور وافتتاح چند مركز كار آفريني در مناطق 10 و21 ازجمله ديگر برنامه هاي دردست اجراي شهرداري تهران به مناسبت عيد غدير خم دانست.