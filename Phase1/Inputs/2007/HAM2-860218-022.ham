ايران خودرو به صدر جدول آمد
گروه بورس- در معاملات روز گذشته، ايران خودرو در صدر جدول معاملات، به لحاظ تعداد خريداران سهام قرار گرفت.
در داد و ستدهاي ديروز شركت ايران خودرو كه روز يكشنبه پس از بازگشايي نمادش 155 واحد شاخص را پايين كشيد با استقبال سهامداران مواجه شد به طوري كه در پايان مبادلات ديروز 353 نفر تعداد 5 ميليون  و200 هزار سهم ايران خودرو را خريداري كردند و در نهايت قيمت هر سهم اين شركت 37 ريال افزايش يافت.
پس از ايران خودرو شركت ملي مس عنوان دوم پرطرفدارترين سهام بازار را از آن خود كرد، ديروز 162 نفر 15 ميليون سهم اين شركت را خريداري كردند تا اين شركت به لحاظ حجم معاملات نيز در صدر جدول جاي بگيرد.
بانك پارسيان و فولاد مباركه اصفهان و سايپا نيز هر كدام به ترتيب با 52، 53 و 46 خريدار از جمله سهام پرطرفدار ديروز بودند.
ديروز در مجموع 4/50 ميليون سهم به ارزش 177هزار ميليون ريال توسط سهامداران داد و ستد شد.
صف ها
در معاملات ديروز بار ديگر صف هاي خريد سهام شركت مس با افزايش قابل توجهي روبه رو بود به طوري كه در پايان معاملات، حجم تقاضا براي سهام اين شركت با 560 تقاضا از مرز 17 ميليون سهم فراتر رفت. ديروز همچنين شركت هاي ماشين آلات عمراني و زراعي ايران و ماشين سازي اراك در جدول تقاضاي بازار قرار گرفتند.
ديروز تعداد 236 تقاضا براي خريد 2 ميليون سهم، ماشين  سازي اراك در كارگزاري ها به ثبت رسيد.
شركت كيميدارو، دارويي امين و گلو كوزان نيز در كنار كابل البرز همچنان موقعيت خود را در جدول تقاضاي بازار حفظ كرده اند.