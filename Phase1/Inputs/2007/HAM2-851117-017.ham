صعود دوباره شاخص
گروه بورس- شاخص كل بورس تهران روز گذشته تحت تأثير سهام شركت مس افزايش يافت.
سهام شركت ملي صنايع مس ايران روز گذشته براي اولين بار در بورس تهران عرضه شد. براساس اين گزارش، در معاملات ديروز شاخص كل بازار سهام با 9 واحد افزايش به 9 هزار و 846 رسيد، كه در اين ميان شركت ملي مس با 5/11 واحد تأثير مثبت بيشترين نقش را در صعود شاخص داشت. ديروز شاخص بازده بازار و صنعت نيز هر كدام به ترتيب 30 و 12 واحد افزايش يافتند اما در مقابل شاخص واسطه گري هاي مالي 95 واحد كاهش يافت. ديروز همچنين سايپا و ايران خودرو از ديگر شركت هايي بودند كه در صعود شاخص نقش داشتند.