در  9 ماهه نخست امسال
صادرات غيرنفتي41.7 درصد رشد كرد
30.5 ميليارد دلار كالا وارد كشور شد
گروه اقتصادي- در 9 ماهه نخست سال جاري صادرات غيرنفتي با 7/41 درصد افزايش نسبت به مدت مشابه سال گذشته، به 11 ميليارد و 581 ميليون و 600 هزار دلار رسيد.
به گزارش گمرك ايران، ميزان وزني كالاهاي صادراتي ايران در اين مدت 23ميليون و 828 هزار و 800 تن بوده كه نسبت به مدت مشابه سال قبل 1/42 درصد افزايش داشت. از مجموع كل صادرات غيرنفتي 37 ميليون و 500 هزار دلار آن به شيوه تجارت چمداني و 324 ميليون و 100 هزار دلار آن از طريق بازارچه هاي مرزي صادر شد. ارزش صادرات غيرنفتي ايران در 9 ماهه سال گذشته 8 ميليارد و 173 ميليون دلار بود كه طي سال جاري با حدود 4/3 ميليارد دلار رشد مواجه شده است.
39‎/2 درصد از ارزش كل صادرات غيرنفتي را بخش پتروشيمي، 37 درصد بخش صنعت، 1/14 درصد بخش كشاورزي، شش درصد بخش معدن و 7/3 درصد را نيز بخش فرش و صنايع دستي به خود اختصاص دادند. سه قلم عمده كالاهاي صادراتي كشور در اين مدت شامل ميعانات گازي(پروپان، بوتان و...)با 7/2ميليارد دلار، آهن آلات و فولاد با 859 ميليون دلار و پسته و مغز پسته با 767 ميليون دلار بوده است.
10 قلم عمده كالاهاي صادراتي در اين مدت 7/53 درصد از ارزش و 1/36 درصد از وزن كل صادرات غيرنفتي را به خود اختصاص دادند.
رشد واردات
گزارش گمرك حاكي است، در 9 ماهه نخست امسال حدود 5/30 ميليون تن انواع كالا به ارزش 30 ميليارد و 441 ميليون و 500 هزار دلار وارد كشور شد كه به لحاظ وزني 3/21 درصد و از حيث ارزش 3/3 درصد نسبت به مدت مشابه سال قبل افزايش يافت.
در 9 ماهه سال جاري كشورهاي امارات متحده عربي، آلمان، چين، فرانسه، سوئيس، جمهوري كره، ايتاليا، هند، انگلستان و هلند ده كشور عمده صادركننده كالا به ايران بودند. 8/69 درصد از ارزش كل واردات ايران از طريق اين 10 كشور وارد شد.