تبريز، پايتخت فرش جهان مي شود
تبريز خبرنگار همشهري: صادق نجفي رئيس سازمان بازرگاني آذربايجان شرقي گفت: باتوجه به توان تبريز در زمينه توليد فرش، تلاش مي كنيم اين شهر را به عنوان پايتخت فرش جهان مطرح كنيم.
وي افزود:   درپي ايجاد نمايشگاه دائمي فرش در تبريز، سازمان بازرگاني استان مبلغ يك ميليارد و 500 ميليون ريال كمك بلاعوض به اتحاديه فرش دستباف روستايي پرداخت مي كند تا در زمينه توسعه و صادرات صنعت فرش هزينه شود. نجفي ادامه داد: همزمان با ايجاد نمايشگاه دائمي و به وجودآمدن مكان فيزيكي براي برپايي همايش ها و المپيادهاي فرش، تسهيلاتي براي صدور فرش در اختيار صادركنندگان قرار مي گيرد.ميزان صادرات فرش تبريز در سال گذشته 200 ميليون دلار بوده است.