كشف محموله قاچاقچيان آفريقايي در بازداشتگاه
گروه حوادث- با كشف بسته هاي كوچك هرويين كه در بازداشتگاه پليس جاسازي شده بود مشخص شد مردان آفريقايي كه چندي پيش در بازداشت به سر مي بردند، قاچاقچي مواد مخدر بودند.
قاضي مهاجري، بازپرس شعبه اول دادسراي فرودگاه با اعلام اين خبر گفت: مدتي قبل زماني كه ماموران اداره اتباع خارجي پليس در حال بازرسي بازداشتگاه اين اداره بودند، متوجه يك كيلو و 600 گرم هرويين شدند كه به طرز ماهرانه اي در ورودي كانال كولر بازداشتگاه جاسازي شده بود. ماموران در بررسي هاي اوليه دريافتند اين محموله همزمان با بازداشت چند مرد آفريقايي كه به طور غير قانوني به ايران آمده بودند وارد بازداشتگاه شده و از همان زمان در ورودي كانال كولر جاسازي شده است.
وجود اين مواد در بسته هاي كوچك نشان مي داد كه مردان آفريقايي قصد داشته اند با جاسازي اين بسته ها در معده خود، آنها را به ديگر كشورها قاچاق كنند، اما پس از دستگيري موفق به اين كار نشده و مواد را در بازداشتگاه پليس جاسازي كرده اند.
در حالي كه مردان آفريقايي مدتي پيش از ايران اخراج و به كشورهاي خود بازگردانده شده بودند، مواد كشف شده به معاونت مبارزه با مواد مخدر پليس انتقال يافت.