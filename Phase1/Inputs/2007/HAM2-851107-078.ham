روابط عمومي الكترونيك
گام اول در جهت ايجاد سازمان الكترونيك است
سما: همايش روابط عمومي ديجيتال با حضور مديران روابط عمومي شهرداري تهران در سازمان فناوري اطلاعات و ارتباطات شهرداري برگزار شد.
در اين همايش كه با حضور مديران روابط عمومي هاي مناطق، معاونت ها، سازمان ها و شركت هاي شهرداري تهران در سالن اجتماعات سازمان فناوري اطلاعات و ارتباطات برگزار شد، دكتر حسن نمك دوست استاد دانشگاه با بيان اينكه امروزه  ديگر روابط عمومي ، صرفاً با كاركنان ، سازمان و مشتريان خود روبه رو نيست ، گفت: شرايط پيراموني به  سرعت  در حال تغيير است كه بنا به عقيده بسياري از آگاهان در علوم ارتباطات ، بحران بعدي روابط عمومي ها، كاركنان آموزش نديده براي شرايط جديد است .
ضمناً صداقت كار بنگاه ها، امروزه از سوي مشتريان آن بنگاه ، اندازه گيري مي شود و يك روابط عمومي مقتدر به خوبي مي داند كه رضايت  مشتري هم قابل اندازه گيري است .
به گفته نمك دوست مزيت هاي روابط عمومي ديجيتال ، بسيار زياد است و تبديل روابط عمومي هاي سنتي به  روابط عمومي هاي ديجيتال يك ضرورت.
اين در حالي است كه روابط عمومي سنتي براي پاسخگويي به روزنامه نگاري نوشتاري ساخته شده است يعني براي جواب  دادن به روزنامه نگاران . اما امروزه مخاطب روابط عمومي ها، صرفاً روزنامه نگاران نيستند بلكه همه مردم و همه كساني هستند كه به كامپيوترها و اينترنت دسترسي دارند.
اين استاد دانشگاه گفت: روابط عمومي الكترونيك گام اول در جهت ايجاد سازمان الكترونيك و در نهايت دولت الكترونيك است.