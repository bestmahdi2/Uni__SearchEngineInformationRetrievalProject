عضو انجمن اسلامي ناشران تهران:
كتاب هاي مذهبي  گران مي شوند
مهر: هنوز يك سال تا زمان حذف يارانه كاغذ باقي مانده است اما از هم اكنون جو بي اعتمادي بر بازار حاكم شده و مصرف كننده و عرضه كننده از سياست هاي دولت در اين بخش اطلاعي ندارند.
مرتضي آخوندي، عضو انجمن اسلامي ناشران تهران با بيان اين مطلب افزود: از هم اكنون خريداران كاغذ به بازار هجوم آورده اند و تقاضاي خريد كاغذ بيشتري را دارند و با توجه به شرايط موجود اين وضعيتي طبيعي است.
وي افزود: كاغذ هم اكنون دچار مشكل شده است، اگرچه اين مشكل ناشي از تصور مصرف كننده ها در مورد كمياب شدن كاغذ در آينده است و شايد واقعا اين بخش دچار مشكل نشده باشد اما به مرور اين مسئله و اين توهم بر بازار تاثير مي گذارد.
اين عضو تعاوني ناشران تهران در ادامه خاطرنشان كرد: درخواست عمومي و بيش از حد نياز متقاضيان براي دريافت كاغذ به تنش در بازار دامن مي زند و بايد براي شرايط پس از حذف يارانه هاي كاغذ فكري اساسي شود.
وي در مورد تاثير اين جريان بر نشر كتاب گفت: شكي نيست كه كتاب هاي مذهبي از آنجا كه ميزان مصرف كاغذ بالايي دارد و به همين دليل قيمت گذاري كتاب بر اساس يارانه هايي كه دولت در اين بخش مي دهد در پايين ترين ميزان است پس در نتيجه با حذف يارانه كاغذ بهاي اين كتاب ها به طور بي سابقه اي افزايش مي يابد.