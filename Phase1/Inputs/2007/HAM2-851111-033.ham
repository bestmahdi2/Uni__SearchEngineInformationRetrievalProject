محققان مي گويند
مادر سيگاري، ترك را سخت تر مي كند
گروه سلامت- قبلاً تصور مي كردند عوارض سيگار كشيدن مادر در دوران بارداري، فقط زايمان زودهنگام است و كم وزني نوزاد در هنگام تولد، اما به تازگي محققان گفته اند سيگار كشيدن مادران در اين دوران باعث مي شود ترك سيگار براي فرزندان آينده سخت تر شود.به گزارش يونايتدپرس، محققان روان شناس در مركز پزشكي دانشگاه دوك توانسته اند تغييراتي را در رشد مغز نوزادان شناسايي كنند كه بر اثر سيگار كشيدن مادر در دوران بارداري ايجاد شده است. به گفته آنها، اين تغييرها مي تواند تا پايان عمر ادامه داشته باشد.اين خطرها، فقط با دود كردن سيگار پيش نمي آيد. حتي استفاده از فرآورده هاي حاوي نيكوتين هم باعث اين آسيب ها در فرزندان اين مادران مي شود؛ فرآورده هايي مانند برچسب هاي پوستي يا آدامس ترك سيگار. علت اين است كه آن چيزي كه مشكل اصلي را به وجود مي آورد، نيكوتين است و نه اسم سيگار. بنابراين مادران سيگاري، بايد سيگار و هر آن چه را كه نيكوتين دارد، كنار بگذارند تا جنين شان سالم بماند.
سكته كنيد تا از سيگار بيزار شويد!
گروه سلامت- داستان از اينجا شروع شد كه يك سيگاري قهار?? ساله ، كه از?? سالگي سيگار كشيدن را شروع كرده بود و حالا هم روزي?? نخ سيگار بدون فيلتر مي كشيد، سكته مغزي كرد و اين سكته تغييرات زيادي را در او ايجاد كرد. اين مرد تقريباً يك شبه، ميل شديد خود را به سيگار از دست داد و حتي از بوي توتون نيز بي زار شد.
محققان براي آن كه بفهمند قضيه از چه قرار است، گروهي از بيماراني را كه دچار آسيب مغزي شده بودند، بررسي كردند. از اين?? بيمار، مغز?? نفر در ناحيه اي به نام اينسولا آسيب وارد شده بود. ناحيه اي كه در بيمار?? ساله هم آسيب ديده بود. از اين?? نفر،?? نفر سيگار را ترك كردند كه?? تن از آنها گفتند سيگار را بلافاصله ترك كرده اند و هيچ گونه ميل به سيگار در آنها ايجاد نشده است. البته اين محققان گفته اند ساير بيماران هم خواسته اند سيگار را ترك كنند، كه احتمالاً ترس ناشي از سكته در آن بي تأثير نبوده، اما در كساني كه در ناحيه اينسولا آسيب ديده بودند، اين بي زاري از سيگار بيشتر ديده شد.اين يافته ها نشان مي دهد احتمالاً ناحيه اينسولاي مركزي در مغز است كه اعتياد به سيگار را موجب مي شود. بنابراين از اين يافته ها مي توان در ترك دادن سيگاري ها، به طور مؤثرتري استفاده كرد.