سازمان بازرسي كل كشور؛ 45 ميليارد تومان در سال 85 هدر رفت
در ميان تمام نظرات مخالفي كه در پي اين تصميم دولت ابراز شد، برخي از بيانيه ها با پشتوانه هاي علمي و تحقيقي قابل توجهي همراه بودند. از آن جمله مي توان به گزارش سازمان بازرسي كل كشور اشاره كرد كه در روزهاي پاياني سال منتشر شد. در اين گزارش به صراحت آمده است: تغيير ساعت رسمي كشور در شش ماهه اول سال، كاهش يك ساعت از زمان اوج مصرف انرژي برق به ميزان 450 ميليارد ريال و نيز معادل 622 ميليون ليتر كاهش مصرف سوخت نيروگاه ها را درپي خواهد داشت.
بررسي كارشناسان سازمان بازرسي كل كشور نشان مي دهد كه با اجراي طرح تغيير ساعت رسمي كشور در سال آينده ضمن اينكه، يك ساعت از مصرف برق در ساعات اوج مصرف در كشور جلوگيري مي شود از هدر رفتن 5/1 ميليون مگاوات ساعت برق به ارزش تقريبي 450 ميليارد ريال در سال جلوگيري خواهد شد. اين عدد با توجه به حدود 100 ميليون مگاوات ساعت انرژي مصرف شده در شش ماهه اول سال 1385، به دست آمده است. اين گزارش مي افزايد: چنانچه سوخت نيروگاه ها گازوئيل در نظر گرفته شود، تغيير ساعت رسمي كشور، صرفه جويي به ميزان 622 ميليون ليترگازوئيل را نيز در پي خواهد داشت. از سويي اين تغيير ساعت مي تواند از سرمايه گذاري هاي اضافي در احداث نيروگاه ها كه به ازاء هر كيلووات ساعت1000 دلار نياز دارد، جلوگيري نمايد.
بر پايه اين گزارش، با توجه به اين كه مصارف خانگي 6/33 درصد و مصارف عمومي و تجاري 4/18 درصد از مصرف كل كشور را تشكيل مي دهد و هم چنين عدم امكان ذخيره سازي برق، نيروگاه هاي كشور جهت تأمين كمبود برق مورد نياز در ساعات اوج مصرف برق(از ساعت 20 تا 24 )يا بايد همزمان با افزايش مصرف، توليد خود را افزايش دهند كه در اين صورت نيروگاه ها و شبكه هاي برق دچار نارسايي ها و مشكلات فني خاص خود مي گردند و يا با اعمال مديريت  مناسب، بخشي از مصارف انرژي را از زمان اوج بار به زمان هاي كم بار و يا متوسط انتقال داده تا در نهايت مدت زمان اوج مصرف كاهش يابد.بر اين اساس تغيير ساعت رسمي كشور در فصل بهار و تابستان به منظور استفاده بهينه و صرفه جويي در مصرف برق با بهره گيري از نور خورشيد و طولاني بودن ساعات روزهاي فصل بهار و تابستان يكي از شيوه هاي بهينه سازي مصرف برق است و نهادينه نمودن آن  در تعداد كثيري از كشورهاي صنعتي و پيشرفته جهان، نشان از توجيه فني، اقتصادي و اجتماعي اين تصميم دارد. اين امر علاوه بركاهش طول زمان اوج مصرف و انتقال بخشي از آن به زمان متوسط مصرف(از ساعت 8 بامداد تا ساعت 20)، از هدر رفتن صدها ميليارد تومان بودجه  دولت جلوگيري  مي نمايد.