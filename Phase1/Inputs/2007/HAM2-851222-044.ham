دردسر مالك ويلاي اشرافي
گروه حوادث- زني كه يك خانه ويلايي در شمال تهران را در اختيار سگ هايش قرار داده و باعث ايجاد مزاحمت براي همسايه ها شده است تحت تعقيب قضايي قرار گرفت.
دو هفته پيش مردي به شعبه 7 بازپرسي دادسراي ناحيه 1 رفت و از زني كه به خاطر نگهداري از 7 قلاده سگ باعث ايجاد مزاحمت براي وي و همسايه ها شده بود شكايت كرد. مرد شاكي به بازپرس داود شمس الديني گفت: زن جواني مالك يك خانه ويلايي در همسايگي ماست، اما خودش در آنجا زندگي نمي كند و از اين خانه براي نگهداري سگ هايش استفاده مي كند به همين دليل سر و صداي زياد سگ ها و پخش شدن موي آنها در فضا باعث ايجاد مزاحمت براي ما شده و اين در حالي است كه مالك سگ ها توجهي به اعتراض ما نمي كند.
پس از اظهارات اين مرد، از آنجا كه احتمال مي رفت نگهداري از سگ ها باعث ايجاد خطر براي همسايه ها شود، تيمي از كارشناسان اداره بهداشت به دستور بازپرس پرونده وارد عمل شدند و پس از تحقيقات انجام شده اعلام كردند كه انتشار موي سگ ها در فضا مي تواند سلامتي همسايه ها را تهديد كند. به اين ترتيب بازپرس شمس الديني با صدور دستور احضار زن جوان به دادسرا وي را تحت تعقيب قضايي قرار داد تا پس از تحقيق از وي دستورات لازم در خصوص اين پرونده را صادر كند.