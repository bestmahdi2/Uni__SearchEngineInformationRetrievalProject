افزايش قيمت نفت و طلا در بازارهاي جهاني
گروه اقتصادي- در آغاز معاملات هفته، در پي ادامه كاهش قيمت دلار و شدت گرفتن سرما و تداوم مسأله هسته اي ايران قيمت نفت افزايش يافت. ديروز هر بشكه نفت بيش از 61 دلار دادوستد شد كه در سال جاري ميلادي بي سابقه است. ديروز هر  بشكه نفت خام سبك آمريكا 59/61 دلار و هر  بشكه نفت برنت درياي شمال نيز 51/61 دلار معامله شد. قيمت نفت از روز جمعه روند رو به افزايشي را تجربه كرده  است.به گزارش خبرگزاري فرانسه ديروز همچنين قيمت طلا به دليل ادامه كاهش ارزش دلار افزايش يافت و هر  اونس طلا به 700 دلار نزديك شد. انتشار برخي گزارش هاي مقدماتي از رشد اقتصادي سه ماه آخر سال گذشته ميلادي آمريكا و كاهش آن به 3/2 درصدبه كاهش ارزش دلار و افزايش قيمت طلا كمك كرده است.