قهقراي زيست بوم ها تداوم داشت
مهمترين رويدادهاي زيست محيطي ايران در سال گذشته
گروه شهري - گسترش آلودگي هوا، تخريب جنگل ها، تعدي به مناطق چهارگانه بويژه پارك هاي ملي گلستان، اروميه و لار، تخريب جنگل ها، آلودگي شيميايي ناشي از پساب كارخانجات و كشاورزي، قتل محيط بانان، بيابان زايي و به حاشيه رانده شدن سازمان هاي غيردولتي شاخص ترين رويدادهاي زيست محيطي سال 85 بود.
به گزارش خبرنگار ما در حالي كه سالانه 10 هزار تهراني قرباني آلودگي هوا مي شوند، آلودگي گريبان شهرهاي ديگر را نيز گرفته است. مشهد دومين شهر بزرگي است كه آلودگي هوا در آن بالاتر از استاندارد است و شهرهاي تبريز، اراك، شيراز، كرج و اهواز در رتبه هاي بعدي قرار دارند.
آلودگي آب هاي زيرزميني و سطحي نيز همچنان ادامه داشت و جنگل ها با وجود بيش از?? قانون، حامي مشخصي در مقابل نابودي نداشتند و وسعت بيابان هاي ايران بزرگ تر از پيش شدند.در سال??، انتشار سخنان رئيس سازمان محيط زيست درمورد آلودگي راديواكتيو در رامسر تنها چند روزي توجه رسانه ها را جلب كرد و اخبار مربوط به آلودگي شيميايي خاك در مناطق مختلف كشور نيز تنها به مدت كوتاهي مورد توجه قرارگرفت.آلودگي هوا نيز در سال?? نيز تداوم داشت. در آبان سال گذشته، مجري طرح جامع كاهش آلودگي هواي تهران خبر از جان باختن???? نفر بر اثر آلودگي هوا در تهران داد.
اين در حالي است كه در گزارش بانك جهاني در سال???? آمده است كه هشت هزار و??? نفر تهراني به علت آلودگي هوا جان خود را از دست داده اند.با اين حساب در فاصله سال هاي?? تا??، نه تنها از ميزان مرگ بر اثر آلودگي هوا در تهران كاسته نشده، بلكه تنها در آبان ماه سال??، آلودگي هواي تهران به اندازه نيمي از تمام سال?? قرباني داشته است.بانك جهاني در گزارشي كه اخيراً درباره وضعيت آلاينده ها در كشورهاي مختلف انتشار داده، اعلام كرد كه طي سال????، ايران به لحاظ دود آلاينده دي  اكسيدكربن و ذرات معلق در هوا، بيش از سه برابر ژاپن و آمريكا و 5/8 برابر انگلستان خسارت خورده است.
از سوي ديگر، به گفته دكتر مدبري، مديركل دفتر بررسي آلودگي آب و خاك سازمان حفاظت محيط زيست، پسماندهاي خطرناك، عامل اصلي آلودگي آب و خاك در كشور هستند.
طي سال گذشته، اين گونه آلودگي ها نگراني هاي بيشتري را برانگيخت تا آنجا كه رئيس اداره  عوامل شيميايي مركز سلامت محيط و كار وزارت بهداشت، با تشريح خطرهاي ناشي از مصرف بي  رويه  سموم شيميايي، در اين مورد به مسئولان، مردم و كشاورزان هشدار داد
بانك جهاني در گزارشي پيرامون آلودگي آب در كشورهاي مختلف جهان اعلام كرد كه در ايران ميزان آلودگي ارگانيك آبها در سال???? برابر با??? هزار و??? كيلوگرم در روز بوده كه اين رقم در سال???? به??? هزار و??? كيلوگرم در روز افزايش يافته است. نابودي جنگل ها در مناطق مختلف كشور در سال?? نيز ادامه داشت. گذشته از وقوع صدها آتش سوزي در مناطق جنگلي كشور كه تنها در استان گلستان تعداد آن?? مورد اعلام شد و موجب از بين رفتن صدها هكتار از جنگل هاي كشور شد، پروژه هاي دولتي، راهسازي و بزرگ شدن شهرها در از بين بردن جنگل ها نقش قابل توجهي داشتند. مشهورترين اين پروژه ها كه اعتراضاتي را نيز به دنبال داشت، پروژه آزاد راه تهران- شمال است.
اما همزمان با نابودي جنگل ها، گسترش بيابان ها در ايران نيز از جمله عوامل منفي تأثير گذار بر محيط زيست بوده است. مديركل دفتر تثبيت شن و بيابان زدايي سازمان جنگل ها، مراتع و آبخيزداري كشور نيز در سال گذشته اعلام كرد كه??? ميليون هكتار از مساحت ايران در معرض بيابان زايي قرار گرفته كه از اين ميان? تا? ميليون هكتار آن اراضي حاصلخيز كشور است.
به گفته اسماعيل رمضاني، مديركل نظارت و بازرسي سازمان محيط زيست، كشته شدن چند محيط بان ديگر به دست شكارچيان غيرقانوني در مناطق حفاظت شده كشور شمار محيط بانان جان باخته در سال هاي اخير را به??? نفر رساند.
سال?? در عين حال، سال به حاشيه راندن سازمان هاي غيردولتي فعال در حوزه محيط زيست بود.