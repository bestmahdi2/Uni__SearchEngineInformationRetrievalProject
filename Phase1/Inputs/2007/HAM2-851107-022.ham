مجلس تا 2 هفته آينده درباره سياست هاي اصل 44 گزارش مي دهد
مهر: تا دو هفته آينده گزارش اقدامات انجام شده در كميسيون بررسي الزامات اجراي سياست هاي كلي اصل 44 منتشر مي شود. عضو كميسيون ويژه اصل 44 مجلس با اعلام اين خبر، گفت: پيش نويس اقدامات كميسيون در مورد اجراي اين سياست تهيه شده و قرار است جلسه بعدي اظهار نظرات نهايي اعضاي كميسيون اخذ و اين پيش نويس در كميسيون به تصويب برسد و پس از آن به صحن علني مجلس برود.
محمدمهدي مفتح با اشاره به حضور وزير صنايع و برخي از مسئولان اين وزارتخانه در آخرين جلسه كميسيون تصريح كرد: وزيرصنايع در خصوص اجراي سياست هاي كلي اصل 44 در اين وزارتخانه و واگذاري سهام شركت هاي مشمول وزارت صنايع و معادن گزارشي را به اعضاي كميسيون ارائه داد. وي با بيان اين كه وزير صنايع به برخي از سؤالات و ابهامات اعضاي كميسيون پاسخ داد، افزود: وزير صنايع ميزان و نحوه واگذاري هاي اين وزارتخانه در ارتباط با اصل 44، سياست هاي سرمايه گذاريهاي  وزارتخانه مذكور در آينده براي تحقق اهداف اصل 44 و اين كه اين سرمايه گذاري ها دولتي نخواهند بود، گزارشي را مطرح كرد. عضو كميسيون ويژه اصل 44 مجلس اظهارداشت: نتيجه اين جلسه در جريان قرارگرفتن اعضاي كميسيون از اقدامات وزارت صنايع و سياست هاي اين وزارتخانه براي سرمايه گذاري هاي جديد بود.