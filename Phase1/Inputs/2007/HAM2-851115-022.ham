چشم انداز
معرفي داوران بخش جلوه گاه شرق جشنواره فيلم فجر
گروه ادب وهنر- چهار كارشناس خارجي، بخش جلوه گاه شرق(مسابقه سينماي آسيا)بيست و پنجمين جشنواره بين المللي فيلم فجر را داوري مي كنند.
ايو تورآوال، ياسمين احمد، مالتي ساهاي و اسد فولادكار داوران خارجي اين بخش هستند.
ايو تورآوال متولد سال 1947 در استراسبورگ، منتقد و نويسنده سينمايي كه مقالات وي در نشريات معتبر سينمايي از جمله لوموند، ژون سينما، اوسيانز سينه ياما چاپ شده است.
از داوري هاي مهم وي مي توان به عضويت در هيات داوري فيپرشي در جشنواره فيلم كن و رياست هيات داوران فيپرشي در جشنواره كارلوويواري اشاره كرد.
تورآوال هم اكنون علاوه بر نقد سينمايي، در مقام مشاور ارشد كتابخانه ملي فرانسه نيز فعاليت مي كند.
همچنين، مالتي ساهاي متولد 1944 هندوستان، هم اكنون مشاور در حوزه هاي فيلم، فرهنگ و ارتباطات در عرصه بين الملل است؛ دبير اسبق جشنواره هاي فيلم هند كه هرساله در دهلي و ساير مراكز سينمايي هند برگزار مي شود.